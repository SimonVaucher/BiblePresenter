<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - משלי פרק כג</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Mishley22.htm">לפרק הקודם</a> * * * <a href="Mishley00.htm" target="chapters">תוכן העניינים</a>
<H1>משלי פרק כג</H1>

<A NAME="1"> </A>
<P><B class="number">א</B>&nbsp;&nbsp;&nbsp;כִּי-תֵשֵׁב לִלְחוֹם אֶת-מוֹשֵׁל&nbsp;    בִּין תָּבִין אֶת-אֲשֶׁר לְפָנֶיךָ&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;&nbsp;&nbsp;וְשַׂמְתָּ שַׂכִּין בְּלֹעֶךָ&nbsp;&nbsp;&nbsp;&nbsp; אִם-בַּעַל נֶפֶשׁ אָתָּה&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;&nbsp;&nbsp;אַל-תִּתְאָו לְמַטְעַמּוֹתָיו    וְהוּא לֶחֶם כְּזָבִים&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;&nbsp;&nbsp;אַל-תִּיגַע לְהַעֲשִׁיר&nbsp;&nbsp;&nbsp; מִבִּינָתְךָ חֲדָל&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;&nbsp;&nbsp;התעוף (הֲתָעִיף) עֵינֶיךָ בּוֹ&nbsp;&nbsp;&nbsp; וְאֵינֶנּוּ<BR>כִּי עָשֹׂה יַעֲשֶׂה-לּוֹ כְנָפַיִם&nbsp;&nbsp;&nbsp; כְּנֶשֶׁר ועיף (יָעוּף) הַשָּׁמָיִם&#x05c3;&nbsp;&nbsp;&nbsp;</P>
<A NAME="6"> </A>
<P><B class="number">ו</B>&nbsp;&nbsp;&nbsp;אַל-תִּלְחַם אֶת-לֶחֶם רַע עָיִן    וְאַל-תִּתְאָו לְמַטְעַמֹּתָיו&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;&nbsp;&nbsp;כִּי כְּמוֹ שָׁעַר בְּנַפְשׁוֹ&nbsp;&nbsp;&nbsp;&nbsp; כֶּן-הוּא<BR>אֱכוֹל וּשְׁתֵה יֹאמַר לָךְ    וְלִבּוֹ בַּל-עִמָּךְ&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;&nbsp;&nbsp;פִּתְּךָ-אָכַלְתָּ תְקִיאֶנָּה    וְשִׁחַתָּ דְּבָרֶיךָ הַנְּעִימִים&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;&nbsp;&nbsp;בְּאָזְנֵי כְסִיל אַל-תְּדַבֵּר    כִּי-יָבוּז לְשֵׂכֶל מִלֶּיךָ&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;&nbsp;&nbsp;אַל-תַּסֵּג גְּבוּל עוֹלָם    וּבִשְׂדֵי יְתוֹמִים אַל-תָּבֹא&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;&nbsp;&nbsp;כִּי-גֹאֲלָם חָזָק&nbsp;&nbsp;&nbsp; הוּא-יָרִיב אֶת-רִיבָם אִתָּךְ&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;&nbsp;&nbsp;הָבִיאָה לַמּוּסָר לִבֶּךָ    וְאָזְנֶךָ לְאִמְרֵי-דָעַת&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;&nbsp;&nbsp;אַל-תִּמְנַע מִנַּעַר מוּסָר    כִּי-תַכֶּנּוּ בַשֵּׁבֶט לֹא יָמוּת&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;&nbsp;&nbsp;אַתָּה בַּשֵּׁבֶט תַּכֶּנּוּ    וְנַפְשׁוֹ מִשְּׁאוֹל תַּצִּיל&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;&nbsp;&nbsp;בְּנִי אִם-חָכַם לִבֶּךָ&nbsp;&nbsp;&nbsp;&nbsp; יִשְׂמַח לִבִּי גַם-אָנִי&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;&nbsp;&nbsp;וְתַעְלֹזְנָה כִלְיוֹתָי&nbsp;    בְּדַבֵּר שְׂפָתֶיךָ מֵישָׁרִים&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;&nbsp;&nbsp;אַל-יְקַנֵּא לִבְּךָ בַּחַטָּאִים    כִּי אִם-בְּיִרְאַת-יְהוָה כָּל-הַיּוֹם&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;&nbsp;&nbsp;כִּי אִם-יֵשׁ אַחֲרִית    וְתִקְוָתְךָ לֹא תִכָּרֵת&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;&nbsp;&nbsp;שְׁמַע-אַתָּה בְנִי וַחֲכָם&nbsp;&nbsp;&nbsp; וְאַשֵּׁר בַּדֶּרֶךְ לִבֶּךָ&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;&nbsp;&nbsp;אַל-תְּהִי בְסֹבְאֵי-יָיִן&nbsp;&nbsp;&nbsp;&nbsp; בְּזֹלְלֵי בָשָׂר לָמוֹ&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;&nbsp;&nbsp;כִּי-סֹבֵא וְזוֹלֵל יִוָּרֵשׁ    וּקְרָעִים תַּלְבִּישׁ נוּמָה&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;&nbsp;&nbsp;שְׁמַע לְאָבִיךָ זֶה יְלָדֶךָ    וְאַל-תָּבוּז כִּי-זָקְנָה אִמֶּךָ&#x05c3;&nbsp;&nbsp;&nbsp;<BR>
<A NAME="23"> </A>
<B class="number">כג</B>&nbsp;&nbsp;&nbsp;אֱמֶת קְנֵה וְאַל-תִּמְכֹּר&nbsp;&nbsp;&nbsp; חָכְמָה וּמוּסָר וּבִינָה&#x05c3;&nbsp;&nbsp;&nbsp;<BR>
<A NAME="24"> </A>
<B class="number">כד</B>&nbsp;&nbsp;&nbsp;גול (גִּיל) יָגִיל אֲבִי צַדִּיק    יולד (וְיוֹלֵד) חָכָם וישמח- (יִשְׂמַח-) בּוֹ&#x05c3;&nbsp;&nbsp;&nbsp;<BR>
<A NAME="25"> </A>
<B class="number">כה</B>&nbsp;&nbsp;&nbsp;יִשְׂמַח-אָבִיךָ וְאִמֶּךָ    וְתָגֵל יוֹלַדְתֶּךָ&#x05c3;&nbsp;&nbsp;&nbsp;<BR>
<A NAME="26"> </A>
<B class="number">כו</B>&nbsp;&nbsp;&nbsp;תְּנָה-בְנִי לִבְּךָ לִי    וְעֵינֶיךָ דְּרָכַי תרצנה (תִּצֹּרְנָה)&#x05c3;&nbsp;&nbsp;&nbsp;<BR>
<A NAME="27"> </A>
<B class="number">כז</B>&nbsp;&nbsp;&nbsp;כִּי-שׁוּחָה עֲמֻקָּה זוֹנָה&nbsp;&nbsp;&nbsp; וּבְאֵר צָרָה נָכְרִיָּה&#x05c3;&nbsp;&nbsp;&nbsp;<BR>
<A NAME="28"> </A>
<B class="number">כח</B>&nbsp;&nbsp;&nbsp;אַף-הִיא כְּחֶתֶף תֶּאֱרֹב    וּבוֹגְדִים בְּאָדָם תּוֹסִף&#x05c3;&nbsp;&nbsp;&nbsp;<BR>
<A NAME="29"> </A>
<B class="number">כט</B>&nbsp;&nbsp;&nbsp;לְמִי אוֹי לְמִי אֲבוֹי לְמִי מדונים (מִדְיָנִים) לְמִי שִׂיחַ&nbsp;    לְמִי פְּצָעִים חִנָּם<BR>לְמִי    חַכְלִלוּת עֵינָיִם&#x05c3;&nbsp;&nbsp;&nbsp;<BR>
<A NAME="30"> </A>
<B class="number">ל</B>&nbsp;&nbsp;&nbsp;לַמְאַחֲרִים עַל-הַיָּיִן&nbsp;    לַבָּאִים לַחְקֹר מִמְסָךְ&#x05c3;&nbsp;&nbsp;&nbsp;<BR>
<A NAME="31"> </A>
<B class="number">לא</B>&nbsp;&nbsp;&nbsp;אַל-תֵּרֶא יַיִן כִּי יִתְאַדָּם    כִּי-יִתֵּן בכיס (בַּכּוֹס) עֵינוֹ יִתְהַלֵּךְ בְּמֵישָׁרִים&#x05c3;&nbsp;&nbsp;&nbsp;<BR>
<A NAME="32"> </A>
<B class="number">לב</B>&nbsp;&nbsp;&nbsp;אַחֲרִיתוֹ כְּנָחָשׁ יִשָּׁךְ    וּכְצִפְעֹנִי יַפְרִשׁ&#x05c3;&nbsp;&nbsp;&nbsp;<BR>
<A NAME="33"> </A>
<B class="number">לג</B>&nbsp;&nbsp;&nbsp;עֵינֶיךָ יִרְאוּ זָרוֹת    וְלִבְּךָ יְדַבֵּר תַּהְפֻּכוֹת&#x05c3;&nbsp;&nbsp;&nbsp;<BR>
<A NAME="34"> </A>
<B class="number">לד</B>&nbsp;&nbsp;&nbsp;וְהָיִיתָ כְּשֹׁכֵב בְּלֶב-יָם    וּכְשֹׁכֵב בְּרֹאשׁ חִבֵּל&#x05c3;&nbsp;&nbsp;&nbsp;<BR>
<A NAME="35"> </A>
<B class="number">לה</B>&nbsp;&nbsp;&nbsp;הִכּוּנִי בַל-חָלִיתִי&nbsp;    הֲלָמוּנִי בַּל-יָדָעְתִּי<BR>מָתַי אָקִיץ&nbsp;&nbsp;&nbsp; אוֹסִיף אֲבַקְשֶׁנּוּ עוֹד&#x05c3;&nbsp;&nbsp;&nbsp;</P>

<a href="Mishley24.htm">לפרק הבא</a> * * * <a href="Mishley00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>