<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - משלי פרק ג</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Mishley02.htm">לפרק הקודם</a> * * * <a href="Mishley00.htm" target="chapters">תוכן העניינים</a>
<H1>משלי פרק ג</H1>

<A NAME="1"> </A>
<P><B class="number">א</B>&nbsp;&nbsp;&nbsp;בְּנִי תּוֹרָתִי אַל-תִּשְׁכָּח    וּמִצְוֹתַי יִצֹּר לִבֶּךָ&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;&nbsp;&nbsp;כִּי אֹרֶךְ יָמִים וּשְׁנוֹת חַיִּים&nbsp;    וְשָׁלוֹם יוֹסִיפוּ לָךְ&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;&nbsp;&nbsp;חֶסֶד וֶאֱמֶת&nbsp;&nbsp;&nbsp; אַל-יַעַזְבֻךָ<BR>קָשְׁרֵם עַל-גַּרְגְּרוֹתֶיךָ    כָּתְבֵם עַל-לוּחַ לִבֶּךָ&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;&nbsp;&nbsp;וּמְצָא-חֵן וְשֵׂכֶל-טוֹב&nbsp;    בְּעֵינֵי אֱלֹהִים וְאָדָם&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;&nbsp;&nbsp;בְּטַח אֶל-יְהוָה בְּכָל-לִבֶּךָ    וְאֶל-בִּינָתְךָ אַל-תִּשָּׁעֵן&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;&nbsp;&nbsp;בְּכָל-דְּרָכֶיךָ דָעֵהוּ    וְהוּא יְיַשֵּׁר אֹרְחֹתֶיךָ&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;&nbsp;&nbsp;אַל-תְּהִי חָכָם בְּעֵינֶיךָ    יְרָא אֶת-יְהוָה וְסוּר מֵרָע&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;&nbsp;&nbsp;רִפְאוּת תְּהִי לְשָׁרֶּךָ    וְשִׁקּוּי לְעַצְמוֹתֶיךָ&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;&nbsp;&nbsp;כַּבֵּד אֶת-יְהוָה מֵהוֹנֶךָ    וּמֵרֵאשִׁית כָּל-תְּבוּאָתֶךָ&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;&nbsp;&nbsp;וְיִמָּלְאוּ אֲסָמֶיךָ שָׂבָע    וְתִירוֹשׁ יְקָבֶיךָ יִפְרֹצוּ&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;&nbsp;&nbsp;מוּסַר יְהוָה בְּנִי אַל-תִּמְאָס    וְאַל-תָּקֹץ בְּתוֹכַחְתּוֹ&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;&nbsp;&nbsp;כִּי אֶת אֲשֶׁר יֶאֱהַב יְהוָה&nbsp;&nbsp;&nbsp; יוֹכִיחַ<BR>וּכְאָב&nbsp;&nbsp;&nbsp; אֶת-בֵּן יִרְצֶה&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;&nbsp;&nbsp;אַשְׁרֵי אָדָם מָצָא חָכְמָה    וְאָדָם יָפִיק תְּבוּנָה&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;&nbsp;&nbsp;כִּי טוֹב סַחְרָהּ מִסְּחַר-כָּסֶף    וּמֵחָרוּץ תְּבוּאָתָהּ&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;&nbsp;&nbsp;יְקָרָה הִיא מפניים (מִפְּנִינִים)    וְכָל-חֲפָצֶיךָ לֹא יִשְׁווּ-בָהּ&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;&nbsp;&nbsp;אֹרֶךְ יָמִים בִּימִינָהּ    בִּשְׂמֹאולָהּ עֹשֶׁר וְכָבוֹד&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;&nbsp;&nbsp;דְּרָכֶיהָ דַרְכֵי-נֹעַם&nbsp;&nbsp;&nbsp; וְכָל-נְתִיבוֹתֶיהָ שָׁלוֹם&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;&nbsp;&nbsp;עֵץ-חַיִּים הִיא לַמַּחֲזִיקִים בָּהּ    וְתֹמְכֶיהָ מְאֻשָּׁר&#x05c3;&nbsp;&nbsp;&nbsp;</P>
<A NAME="19"> </A>
<P><B class="number">יט</B>&nbsp;&nbsp;&nbsp;יְהוָה בְּחָכְמָה יָסַד-אָרֶץ    כּוֹנֵן שָׁמַיִם בִּתְבוּנָה&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;&nbsp;&nbsp;בְּדַעְתּוֹ תְּהוֹמוֹת נִבְקָעוּ&nbsp;&nbsp;&nbsp; וּשְׁחָקִים יִרְעֲפוּ-טָל&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;&nbsp;&nbsp;בְּנִי אַל-יָלֻזוּ מֵעֵינֶיךָ    נְצֹר תֻּשִׁיָּה וּמְזִמָּה&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;&nbsp;&nbsp;וְיִהְיוּ חַיִּים לְנַפְשֶׁךָ&nbsp;&nbsp;&nbsp; וְחֵן לְגַרְגְּרֹתֶיךָ&#x05c3;&nbsp;&nbsp;&nbsp;<BR>
<A NAME="23"> </A>
<B class="number">כג</B>&nbsp;&nbsp;&nbsp;אָז תֵּלֵךְ לָבֶטַח דַּרְכֶּךָ    וְרַגְלְךָ לֹא תִגּוֹף&#x05c3;&nbsp;&nbsp;&nbsp;<BR>
<A NAME="24"> </A>
<B class="number">כד</B>&nbsp;&nbsp;&nbsp;אִם-תִּשְׁכַּב לֹא-תִפְחָד    וְשָׁכַבְתָּ וְעָרְבָה שְׁנָתֶךָ&#x05c3;&nbsp;&nbsp;&nbsp;<BR>
<A NAME="25"> </A>
<B class="number">כה</B>&nbsp;&nbsp;&nbsp;אַל-תִּירָא מִפַּחַד פִּתְאֹם    וּמִשֹּׁאַת רְשָׁעִים כִּי תָבֹא&#x05c3;&nbsp;&nbsp;&nbsp;<BR>
<A NAME="26"> </A>
<B class="number">כו</B>&nbsp;&nbsp;&nbsp;כִּי-יְהוָה יִהְיֶה בְכִסְלֶךָ&nbsp;&nbsp;&nbsp; וְשָׁמַר רַגְלְךָ מִלָּכֶד&#x05c3;&nbsp;&nbsp;&nbsp;<BR>
<A NAME="27"> </A>
<B class="number">כז</B>&nbsp;&nbsp;&nbsp;אַל-תִּמְנַע-טוֹב מִבְּעָלָיו&nbsp;&nbsp;&nbsp;&nbsp; בִּהְיוֹת לְאֵל ידיך (יָדְךָ) לַעֲשׂוֹת&#x05c3;&nbsp;&nbsp;&nbsp;<BR>
<A NAME="28"> </A>
<B class="number">כח</B>&nbsp;&nbsp;&nbsp;אַל-תֹּאמַר לרעיך (לְרֵעֲךָ) לֵךְ וָשׁוּב וּמָחָר אֶתֵּן&nbsp;&nbsp;&nbsp; וְיֵשׁ אִתָּךְ&#x05c3;&nbsp;&nbsp;&nbsp;<BR>
<A NAME="29"> </A>
<B class="number">כט</B>&nbsp;&nbsp;&nbsp;אַל-תַּחֲרֹשׁ עַל-רֵעֲךָ רָעָה&nbsp;&nbsp;&nbsp; וְהוּא-יוֹשֵׁב לָבֶטַח אִתָּךְ&#x05c3;&nbsp;&nbsp;&nbsp;<BR>
<A NAME="30"> </A>
<B class="number">ל</B>&nbsp;&nbsp;&nbsp;אַל-תרוב (תָּרִיב) עִם-אָדָם חִנָּם&nbsp;&nbsp;&nbsp;&nbsp; אִם-לֹא גְמָלְךָ רָעָה&#x05c3;&nbsp;&nbsp;&nbsp;<BR>
<A NAME="31"> </A>
<B class="number">לא</B>&nbsp;&nbsp;&nbsp;אַל-תְּקַנֵּא בְּאִישׁ חָמָס    וְאַל-תִּבְחַר בְּכָל-דְּרָכָיו&#x05c3;&nbsp;&nbsp;&nbsp;<BR>
<A NAME="32"> </A>
<B class="number">לב</B>&nbsp;&nbsp;&nbsp;כִּי תוֹעֲבַת יְהוָה נָלוֹז&nbsp;&nbsp;&nbsp; וְאֶת-יְשָׁרִים סוֹדוֹ&#x05c3;&nbsp;&nbsp;&nbsp;<BR>
<A NAME="33"> </A>
<B class="number">לג</B>&nbsp;&nbsp;&nbsp;מְאֵרַת יְהוָה בְּבֵית רָשָׁע    וּנְוֵה צַדִּיקִים יְבָרֵךְ&#x05c3;&nbsp;&nbsp;&nbsp;<BR>
<A NAME="34"> </A>
<B class="number">לד</B>&nbsp;&nbsp;&nbsp;אִם-לַלֵּצִים הוּא-יָלִיץ    ולעניים (וְלַעֲנָוִים) יִתֶּן-חֵן&#x05c3;&nbsp;&nbsp;&nbsp;<BR>
<A NAME="35"> </A>
<B class="number">לה</B>&nbsp;&nbsp;&nbsp;כָּבוֹד חֲכָמִים יִנְחָלוּ    וּכְסִילִים מֵרִים קָלוֹן&#x05c3;&nbsp;&nbsp;&nbsp;</P>

<a href="Mishley04.htm">לפרק הבא</a> * * * <a href="Mishley00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>