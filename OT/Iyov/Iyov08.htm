<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - איוב פרק ח</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Iyov07.htm">לפרק הקודם</a> * * * <a href="Iyov00.htm" target="chapters">תוכן העניינים</a>
<H1>איוב פרק ח</H1>

<A NAME="1"> </A>
<P><B class="number">א</B>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; וַיַּעַן בִּלְדַּד הַשּׁוּחִי וַיֹּאמַר&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;עַד-אָן תְּמַלֶּל-אֵלֶּה    וְרוּחַ כַּבִּיר אִמְרֵי-פִיךָ&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;הַאֵל יְעַוֵּת מִשְׁפָּט&nbsp;&nbsp;&nbsp; וְאִם-שַׁדַּי יְעַוֵּת-צֶדֶק&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;אִם-בָּנֶיךָ חָטְאוּ-לוֹ    וַיְשַׁלְּחֵם בְּיַד-פִּשְׁעָם&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;אִם-אַתָּה תְּשַׁחֵר אֶל-אֵל    וְאֶל-שַׁדַּי תִּתְחַנָּן&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;אִם-זַךְ וְיָשָׁר אָתָּה    כִּי-עַתָּה יָעִיר עָלֶיךָ וְשִׁלַּם נְוַת צִדְקֶךָ&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;וְהָיָה רֵאשִׁיתְךָ מִצְעָר    וְאַחֲרִיתְךָ יִשְׂגֶּה מְאֹד&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;כִּי-שְׁאַל-נָא לְדֹר רִישׁוֹן    וְכוֹנֵן לְחֵקֶר אֲבוֹתָם&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;כִּי-תְמוֹל אֲנַחְנוּ וְלֹא נֵדָע&nbsp;&nbsp;&nbsp; כִּי צֵל יָמֵינוּ עֲלֵי-אָרֶץ&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;הֲלֹא-הֵם יוֹרוּךָ יֹאמְרוּ לָךְ    וּמִלִּבָּם יוֹצִאוּ מִלִּים&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;הֲיִגְאֶה-גֹּמֶא בְּלֹא בִצָּה&nbsp;&nbsp;&nbsp; יִשְׂגֶּה-אָחוּ בְלִי-מָיִם&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;עֹדֶנּוּ בְאִבּוֹ לֹא יִקָּטֵף&nbsp;&nbsp;&nbsp; וְלִפְנֵי כָל-חָצִיר יִיבָשׁ&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;כֵּן אָרְחוֹת כָּל-שֹׁכְחֵי אֵל    וְתִקְוַת חָנֵף תֹּאבֵד&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;אֲשֶׁר-יָקוֹט כִּסְלוֹ    וּבֵית עַכָּבִישׁ מִבְטַחוֹ&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;יִשָּׁעֵן עַל-בֵּיתוֹ וְלֹא יַעֲמֹד    יַחֲזִיק בּוֹ וְלֹא יָקוּם&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;רָטֹב הוּא לִפְנֵי-שָׁמֶשׁ    וְעַל גַּנָּתוֹ יֹנַקְתּוֹ תֵצֵא&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;עַל-גַּל שָׁרָשָׁיו יְסֻבָּכוּ&nbsp;&nbsp;&nbsp; בֵּית אֲבָנִים יֶחֱזֶה&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;אִם-יְבַלְּעֶנּוּ מִמְּקֹמוֹ    וְכִחֶשׁ בּוֹ לֹא רְאִיתִיךָ&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;הֶן-הוּא מְשׂוֹשׂ דַּרְכּוֹ    וּמֵעָפָר אַחֵר יִצְמָחוּ&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;הֶן-אֵל לֹא יִמְאַס-תָּם    וְלֹא-יַחֲזִיק בְּיַד-מְרֵעִים&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;עַד-יְמַלֵּה שְׂחוֹק פִּיךָ&nbsp;&nbsp;&nbsp; וּשְׂפָתֶיךָ תְרוּעָה&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;שֹׂנְאֶיךָ יִלְבְּשׁוּ-בֹשֶׁת&nbsp;&nbsp;&nbsp; וְאֹהֶל רְשָׁעִים אֵינֶנּוּ&#x05c3;&nbsp;&nbsp;&nbsp;</P>

<a href="Iyov09.htm">לפרק הבא</a> * * * <a href="Iyov00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>