<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - איוב פרק לא</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Iyov30.htm">לפרק הקודם</a> * * * <a href="Iyov00.htm" target="chapters">תוכן העניינים</a>
<H1>איוב פרק לא</H1>

<A NAME="1"> </A>
<P><B class="number">א</B>&nbsp;בְּרִית כָּרַתִּי לְעֵינָי&nbsp;&nbsp;&nbsp; וּמָה אֶתְבּוֹנֵן עַל-בְּתוּלָה&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;וּמֶה חֵלֶק אֱלוֹהַּ מִמָּעַל&nbsp;&nbsp;&nbsp; וְנַחֲלַת שַׁדַּי מִמְּרֹמִים&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;הֲלֹא-אֵיד לְעַוָּל&nbsp;&nbsp;&nbsp; וְנֵכֶר לְפֹעֲלֵי אָוֶן&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;הֲלֹא-הוּא יִרְאֶה דְרָכָי&nbsp;&nbsp;&nbsp; וְכָל-צְעָדַי יִסְפּוֹר&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;אִם-הָלַכְתִּי עִם-שָׁוְא&nbsp;&nbsp;&nbsp; וַתַּחַשׁ עַל-מִרְמָה רַגְלִי&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;יִשְׁקְלֵנִי בְמֹאזְנֵי-צֶדֶק&nbsp;&nbsp;&nbsp; וְיֵדַע אֱלוֹהַּ תֻּמָּתִי&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;אִם תִּטֶּה אַשֻּׁרִי&nbsp;&nbsp;&nbsp; מִנִּי הַדָּרֶךְ<BR>וְאַחַר עֵינַי הָלַךְ לִבִּי&nbsp;&nbsp;&nbsp; וּבְכַפַּי דָּבַק מאוּם&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;אֶזְרְעָה וְאַחֵר יֹאכֵל&nbsp;&nbsp;&nbsp; וְצֶאֱצָאַי יְשֹׁרָשׁוּ&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;אִם-נִפְתָּה לִבִּי עַל-אִשָּׁה&nbsp;&nbsp;&nbsp; וְעַל-פֶּתַח רֵעִי אָרָבְתִּי&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;תִּטְחַן לְאַחֵר אִשְׁתִּי&nbsp;&nbsp;&nbsp; וְעָלֶיהָ יִכְרְעוּן אֲחֵרִין&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;כִּי-הוא (הִיא) זִמָּה&nbsp;&nbsp;&nbsp; והיא (וְהוּא) עָוֹן פְּלִילִים&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;כִּי אֵשׁ הִיא עַד-אֲבַדּוֹן תֹּאכֵל&nbsp;&nbsp;&nbsp; וּבְכָל-תְּבוּאָתִי תְשָׁרֵשׁ&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;אִם-אֶמְאַס מִשְׁפַּט עַבְדִּי וַאֲמָתִי&nbsp;&nbsp;&nbsp; בְּרִבָם עִמָּדִי&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;וּמָה אֶעֱשֶׂה כִּי-יָקוּם אֵל    וְכִי-יִפְקֹד מָה אֲשִׁיבֶנּוּ&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;הֲלֹא-בַבֶּטֶן עֹשֵׂנִי עָשָׂהוּ&nbsp;&nbsp;&nbsp; וַיְכֻנֶנּוּ בָּרֶחֶם אֶחָד&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;אִם-אֶמְנַע מֵחֵפֶץ דַּלִּים&nbsp;&nbsp;&nbsp; וְעֵינֵי אַלְמָנָה אֲכַלֶּה&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;וְאֹכַל פִּתִּי לְבַדִּי&nbsp;&nbsp;&nbsp; וְלֹא-אָכַל יָתוֹם מִמֶּנָּה&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;כִּי מִנְּעוּרַי גְּדֵלַנִי כְאָב    וּמִבֶּטֶן אִמִּי אַנְחֶנָּה&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;אִם-אֶרְאֶה אוֹבֵד מִבְּלִי לְבוּשׁ&nbsp;&nbsp;&nbsp; וְאֵין כְּסוּת לָאֶבְיוֹן&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;אִם-לֹא בֵרְכוּנִי חֲלָצָו&nbsp;&nbsp;&nbsp; וּמִגֵּז כְּבָשַׂי יִתְחַמָּם&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;אִם-הֲנִיפוֹתִי עַל-יָתוֹם יָדִי&nbsp;&nbsp;&nbsp; כִּי-אֶרְאֶה בַשַּׁעַר עֶזְרָתִי&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;כְּתֵפִי מִשִּׁכְמָה תִפּוֹל    וְאֶזְרֹעִי מִקָּנָה תִשָּׁבֵר&#x05c3;&nbsp;&nbsp;&nbsp;<BR>
<A NAME="23"> </A>
<B class="number">כג</B>&nbsp;כִּי פַחַד אֵלַי אֵיד אֵל&nbsp;&nbsp;&nbsp; וּמִשְּׂאֵתוֹ לֹא אוּכָל&#x05c3;&nbsp;&nbsp;&nbsp;<BR>
<A NAME="24"> </A>
<B class="number">כד</B>&nbsp;אִם-שַׂמְתִּי זָהָב כִּסְלִי&nbsp;&nbsp;&nbsp; וְלַכֶּתֶם אָמַרְתִּי מִבְטַחִי&#x05c3;&nbsp;&nbsp;&nbsp;<BR>
<A NAME="25"> </A>
<B class="number">כה</B>&nbsp;אִם-אֶשְׂמַח כִּי-רַב חֵילִי&nbsp;&nbsp;&nbsp; וְכִי-כַבִּיר מָצְאָה יָדִי&#x05c3;&nbsp;&nbsp;&nbsp;<BR>
<A NAME="26"> </A>
<B class="number">כו</B>&nbsp;אִם-אֶרְאֶה אוֹר כִּי יָהֵל&nbsp;&nbsp;&nbsp; וְיָרֵחַ יָקָר הֹלֵךְ&#x05c3;&nbsp;&nbsp;&nbsp;<BR>
<A NAME="27"> </A>
<B class="number">כז</B>&nbsp;וַיִּפְתְּ בַּסֵּתֶר לִבִּי    וַתִּשַּׁק יָדִי לְפִי&#x05c3;&nbsp;&nbsp;&nbsp;<BR>
<A NAME="28"> </A>
<B class="number">כח</B>&nbsp;גַּם-הוּא עָוֹן פְּלִילִי&nbsp;&nbsp;&nbsp; כִּי-כִחַשְׁתִּי לָאֵל מִמָּעַל&#x05c3;&nbsp;&nbsp;&nbsp;<BR>
<A NAME="29"> </A>
<B class="number">כט</B>&nbsp;אִם-אֶשְׂמַח בְּפִיד מְשַׂנְאִי    וְהִתְעֹרַרְתִּי כִּי-מְצָאוֹ רָע&#x05c3;&nbsp;&nbsp;&nbsp;<BR>
<A NAME="30"> </A>
<B class="number">ל</B>&nbsp;וְלֹא-נָתַתִּי לַחֲטֹא חִכִּי&nbsp;    לִשְׁאֹל בְּאָלָה נַפְשׁוֹ&#x05c3;&nbsp;&nbsp;&nbsp;<BR>
<A NAME="31"> </A>
<B class="number">לא</B>&nbsp;אִם-לֹא אָמְרוּ מְתֵי אָהֳלִי    מִי-יִתֵּן מִבְּשָׂרוֹ לֹא נִשְׂבָּע&#x05c3;&nbsp;&nbsp;&nbsp;<BR>
<A NAME="32"> </A>
<B class="number">לב</B>&nbsp;בַּחוּץ לֹא-יָלִין גֵּר&nbsp;&nbsp;&nbsp; דְּלָתַי לָאֹרַח אֶפְתָּח&#x05c3;&nbsp;&nbsp;&nbsp;<BR>
<A NAME="33"> </A>
<B class="number">לג</B>&nbsp;אִם-כִּסִּיתִי כְאָדָם פְּשָׁעָי&nbsp;    לִטְמוֹן בְּחֻבִּי עֲוֹנִי&#x05c3;&nbsp;&nbsp;&nbsp;<BR>
<A NAME="34"> </A>
<B class="number">לד</B>&nbsp;כִּי אֶעֱרוֹץ הָמוֹן רַבָּה&nbsp;    וּבוּז-מִשְׁפָּחוֹת יְחִתֵּנִי<BR>וָאֶדֹּם&nbsp;&nbsp;&nbsp; לֹא-אֵצֵא פָתַח&#x05c3;&nbsp;&nbsp;&nbsp;<BR>
<A NAME="35"> </A>
<B class="number">לה</B>&nbsp;מִי יִתֶּן-לִי שֹׁמֵעַ לִי&nbsp;    הֶן-תָּוִי שַׁדַּי יַעֲנֵנִי<BR>וְסֵפֶר כָּתַב&nbsp;&nbsp;&nbsp; אִישׁ רִיבִי&#x05c3;&nbsp;&nbsp;&nbsp;<BR>
<A NAME="36"> </A>
<B class="number">לו</B>&nbsp;אִם-לֹא עַל-שִׁכְמִי אֶשָּׂאֶנּוּ    אֶעֶנְדֶנּוּ עֲטָרוֹת לִי&#x05c3;&nbsp;&nbsp;&nbsp;<BR>
<A NAME="37"> </A>
<B class="number">לז</B>&nbsp;מִסְפַּר צְעָדַי אַגִּידֶנּוּ&nbsp;&nbsp;&nbsp; כְּמוֹ-נָגִיד אֲקָרְבֶנּוּ&#x05c3;&nbsp;&nbsp;&nbsp;<BR>
<A NAME="38"> </A>
<B class="number">לח</B>&nbsp;אִם-עָלַי אַדְמָתִי תִזְעָק    וְיַחַד תְּלָמֶיהָ יִבְכָּיוּן&#x05c3;&nbsp;&nbsp;&nbsp;<BR>
<A NAME="39"> </A>
<B class="number">לט</B>&nbsp;אִם-כֹּחָהּ אָכַלְתִּי בְלִי-כָסֶף&nbsp;&nbsp;&nbsp; וְנֶפֶשׁ בְּעָלֶיהָ הִפָּחְתִּי&#x05c3;&nbsp;&nbsp;&nbsp;<BR>
<A NAME="40"> </A>
<B class="number">מ</B>&nbsp;תַּחַת חִטָּה יֵצֵא חוֹחַ וְתַחַת-שְׂעֹרָה בָאְשָׁה&nbsp;&nbsp;&nbsp; תַּמּוּ דִּבְרֵי אִיּוֹב&#x05c3;&nbsp;&nbsp;&nbsp;</P>

<a href="Iyov32.htm">לפרק הבא</a> * * * <a href="Iyov00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>