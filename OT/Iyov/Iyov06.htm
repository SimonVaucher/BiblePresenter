<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - איוב פרק ו</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Iyov05.htm">לפרק הקודם</a> * * * <a href="Iyov00.htm" target="chapters">תוכן העניינים</a>
<H1>איוב פרק ו</H1>

<A NAME="1"> </A>
<P><B class="number">א</B>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; וַיַּעַן אִיּוֹב וַיֹּאמַר&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;לוּ שָׁקוֹל יִשָּׁקֵל כַּעְשִׂי    והיתי (וְהַוָּתִי) בְּמֹאזְנַיִם יִשְׂאוּ-יָחַד&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;כִּי-עַתָּה מֵחוֹל יַמִּים יִכְבָּד&nbsp;&nbsp;&nbsp; עַל-כֵּן דְּבָרַי לָעוּ&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;כִּי חִצֵּי שַׁדַּי עִמָּדִי אֲשֶׁר חֲמָתָם שֹׁתָה רוּחִי    בִּעוּתֵי אֱלוֹהַּ יַעַרְכוּנִי&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;הֲיִנְהַק-פֶּרֶא עֲלֵי-דֶשֶׁא&nbsp;&nbsp;&nbsp; אִם יִגְעֶה-שּׁוֹר עַל-בְּלִילוֹ&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;הֲיֵאָכֵל תָּפֵל מִבְּלִי-מֶלַח    אִם-יֶשׁ-טַעַם בְּרִיר חַלָּמוּת&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;מֵאֲנָה לִנְגּוֹעַ נַפְשִׁי&nbsp;&nbsp;&nbsp; הֵמָּה כִּדְוֵי לַחְמִי&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;מִי-יִתֵּן תָּבוֹא שֶׁאֱלָתִי    וְתִקְוָתִי יִתֵּן אֱלוֹהַּ&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;וְיֹאֵל אֱלוֹהַּ וִידַכְּאֵנִי&nbsp;&nbsp;&nbsp; יַתֵּר יָדוֹ וִיבַצְּעֵנִי&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;וּתְהִי-עוֹד נֶחָמָתִי&nbsp;    וַאֲסַלְּדָה בְחִילָה לֹא יַחְמוֹל<BR>כִּי-לֹא כִחַדְתִּי&nbsp;&nbsp;&nbsp; אִמְרֵי קָדוֹשׁ&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;מַה-כֹּחִי כִי-אֲיַחֵל&nbsp;&nbsp;&nbsp; וּמַה-קִּצִּי כִּי-אַאֲרִיךְ נַפְשִׁי&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;אִם-כֹּחַ אֲבָנִים כֹּחִי&nbsp;&nbsp;&nbsp; אִם-בְּשָׂרִי נָחוּשׁ&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;הַאִם אֵין עֶזְרָתִי בִי    וְתֻשִׁיָּה נִדְּחָה מִמֶּנִּי&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;לַמָּס מֵרֵעֵהוּ חָסֶד&nbsp;&nbsp;&nbsp; וְיִרְאַת שַׁדַּי יַעֲזוֹב&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;אַחַי בָּגְדוּ כְמוֹ-נָחַל&nbsp;&nbsp;&nbsp; כַּאֲפִיק נְחָלִים יַעֲבֹרוּ&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;הַקֹּדְרִים מִנִּי-קָרַח    עָלֵימוֹ יִתְעַלֶּם-שָׁלֶג&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;בְּעֵת יְזֹרְבוּ נִצְמָתוּ    בְּחֻמּוֹ נִדְעֲכוּ מִמְּקוֹמָם&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;יִלָּפְתוּ אָרְחוֹת דַּרְכָּם    יַעֲלוּ בַתֹּהוּ וְיֹאבֵדוּ&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;הִבִּיטוּ אָרְחוֹת תֵּמָא&nbsp;&nbsp;&nbsp; הֲלִיכֹת שְׁבָא קִוּוּ-לָמוֹ&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;בֹּשׁוּ כִּי-בָטָח&nbsp;&nbsp;&nbsp; בָּאוּ עָדֶיהָ וַיֶּחְפָּרוּ&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;כִּי-עַתָּה הֱיִיתֶם לֹא    תִּרְאוּ חֲתַת וַתִּירָאוּ&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;הֲכִי-אָמַרְתִּי הָבוּ לִי    וּמִכֹּחֲכֶם שִׁחֲדוּ בַעֲדִי&#x05c3;&nbsp;&nbsp;&nbsp;<BR>
<A NAME="23"> </A>
<B class="number">כג</B>&nbsp;וּמַלְּטוּנִי מִיַּד-צָר&nbsp;&nbsp;&nbsp; וּמִיַּד עָרִיצִים תִּפְדּוּנִי&#x05c3;&nbsp;&nbsp;&nbsp;<BR>
<A NAME="24"> </A>
<B class="number">כד</B>&nbsp;הוֹרוּנִי וַאֲנִי אַחֲרִישׁ&nbsp;&nbsp;&nbsp; וּמַה-שָּׁגִיתִי הָבִינוּ לִי&#x05c3;&nbsp;&nbsp;&nbsp;<BR>
<A NAME="25"> </A>
<B class="number">כה</B>&nbsp;מַה-נִּמְרְצוּ אִמְרֵי-יֹשֶׁר&nbsp;&nbsp;&nbsp; וּמַה-יּוֹכִיחַ הוֹכֵחַ מִכֶּם&#x05c3;&nbsp;&nbsp;&nbsp;<BR>
<A NAME="26"> </A>
<B class="number">כו</B>&nbsp;הַלְהוֹכַח מִלִּים תַּחְשֹׁבוּ&nbsp;&nbsp;&nbsp; וּלְרוּחַ אִמְרֵי נוֹאָשׁ&#x05c3;&nbsp;&nbsp;&nbsp;<BR>
<A NAME="27"> </A>
<B class="number">כז</B>&nbsp;אַף-עַל-יָתוֹם תַּפִּילוּ    וְתִכְרוּ עַל-רֵיעֲכֶם&#x05c3;&nbsp;&nbsp;&nbsp;<BR>
<A NAME="28"> </A>
<B class="number">כח</B>&nbsp;וְעַתָּה הוֹאִילוּ פְנוּ-בִי&nbsp;&nbsp;&nbsp; וְעַל-פְּנֵיכֶם אִם-אֲכַזֵּב&#x05c3;&nbsp;&nbsp;&nbsp;<BR>
<A NAME="29"> </A>
<B class="number">כט</B>&nbsp;שׁוּבוּ-נָא אַל-תְּהִי עַוְלָה&nbsp;&nbsp;&nbsp; ושבי (וְשֻׁבוּ) עוֹד צִדְקִי-בָהּ&#x05c3;&nbsp;&nbsp;&nbsp;<BR>
<A NAME="30"> </A>
<B class="number">ל</B>&nbsp;הֲיֵשׁ-בִּלְשׁוֹנִי עַוְלָה&nbsp;&nbsp;&nbsp; אִם-חִכִּי לֹא-יָבִין הַוּוֹת&#x05c3;&nbsp;&nbsp;&nbsp;</P>

<a href="Iyov07.htm">לפרק הבא</a> * * * <a href="Iyov00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>