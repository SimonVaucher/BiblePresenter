<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - איוב פרק כט</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Iyov28.htm">לפרק הקודם</a> * * * <a href="Iyov00.htm" target="chapters">תוכן העניינים</a>
<H1>איוב פרק כט</H1>

<A NAME="1"> </A>
<P><B class="number">א</B>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; וַיֹּסֶף אִיּוֹב שְׂאֵת מְשָׁלוֹ וַיֹּאמַר&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;מִי-יִתְּנֵנִי כְיַרְחֵי-קֶדֶם&nbsp;&nbsp;&nbsp; כִּימֵי אֱלוֹהַּ יִשְׁמְרֵנִי&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;בְּהִלּוֹ נֵרוֹ עֲלֵי רֹאשִׁי&nbsp;&nbsp;&nbsp; לְאוֹרוֹ אֵלֶךְ חֹשֶׁךְ&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;כַּאֲשֶׁר הָיִיתִי בִּימֵי חָרְפִּי    בְּסוֹד אֱלוֹהַּ עֲלֵי אָהֳלִי&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;בְּעוֹד שַׁדַּי עִמָּדִי    סְבִיבוֹתַי נְעָרָי&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;בִּרְחֹץ הֲלִיכַי בְּחֵמָה&nbsp;&nbsp;&nbsp; וְצוּר יָצוּק עִמָּדִי פַּלְגֵי-שָׁמֶן&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;בְּצֵאתִי שַׁעַר עֲלֵי-קָרֶת&nbsp;&nbsp;&nbsp; בָּרְחוֹב אָכִין מוֹשָׁבִי&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;רָאוּנִי נְעָרִים וְנֶחְבָּאוּ&nbsp;&nbsp;&nbsp; וִישִׁישִׁים קָמוּ עָמָדוּ&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;שָׂרִים עָצְרוּ בְמִלִּים&nbsp;&nbsp;&nbsp; וְכַף יָשִׂימוּ לְפִיהֶם&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;קוֹל-נְגִידִים נֶחְבָּאוּ&nbsp;&nbsp;&nbsp; וּלְשׁוֹנָם לְחִכָּם דָּבֵקָה&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;כִּי אֹזֶן שָׁמְעָה וַתְּאַשְּׁרֵנִי&nbsp;&nbsp;&nbsp; וְעַיִן רָאֲתָה וַתְּעִידֵנִי&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;כִּי-אֲמַלֵּט עָנִי מְשַׁוֵּעַ&nbsp;&nbsp;&nbsp; וְיָתוֹם וְלֹא-עֹזֵר לוֹ&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;בִּרְכַּת אֹבֵד עָלַי תָּבֹא&nbsp;&nbsp;&nbsp; וְלֵב אַלְמָנָה אַרְנִן&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;צֶדֶק לָבַשְׁתִּי וַיִּלְבָּשֵׁנִי&nbsp;&nbsp;&nbsp; כִּמְעִיל וְצָנִיף מִשְׁפָּטִי&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;עֵינַיִם הָיִיתִי לַעִוֵּר&nbsp;&nbsp;&nbsp; וְרַגְלַיִם לַפִּסֵּחַ אָנִי&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;אָב אָנֹכִי לָאֶבְיוֹנִים&nbsp;&nbsp;&nbsp; וְרִב לֹא-יָדַעְתִּי אֶחְקְרֵהוּ&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;וָאֲשַׁבְּרָה מְתַלְּעוֹת עַוָּל&nbsp;&nbsp;&nbsp; וּמִשִּׁנָּיו אַשְׁלִיךְ טָרֶף&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;וָאֹמַר עִם-קִנִּי אֶגְוָע&nbsp;&nbsp;&nbsp; וְכַחוֹל אַרְבֶּה יָמִים&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;שָׁרְשִׁי פָתוּחַ אֱלֵי-מָיִם&nbsp;&nbsp;&nbsp; וְטַל יָלִין בִּקְצִירִי&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;כְּבוֹדִי חָדָשׁ עִמָּדִי&nbsp;&nbsp;&nbsp; וְקַשְׁתִּי בְּיָדִי תַחֲלִיף&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;לִי-שָׁמְעוּ וְיִחֵלּוּ&nbsp;&nbsp;&nbsp; וְיִדְּמוּ לְמוֹ עֲצָתִי&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;אַחֲרֵי דְבָרִי לֹא יִשְׁנוּ    וְעָלֵימוֹ תִּטֹּף מִלָּתִי&#x05c3;&nbsp;&nbsp;&nbsp;<BR>
<A NAME="23"> </A>
<B class="number">כג</B>&nbsp;וְיִחֲלוּ כַמָּטָר לִי&nbsp;&nbsp;&nbsp; וּפִיהֶם פָּעֲרוּ לְמַלְקוֹשׁ&#x05c3;&nbsp;&nbsp;&nbsp;<BR>
<A NAME="24"> </A>
<B class="number">כד</B>&nbsp;אֶשְׂחַק אֲלֵהֶם לֹא יַאֲמִינוּ    וְאוֹר פָּנַי לֹא יַפִּילוּן&#x05c3;&nbsp;&nbsp;&nbsp;<BR>
<A NAME="25"> </A>
<B class="number">כה</B>&nbsp;אֶבְחַר דַּרְכָּם&nbsp;&nbsp;&nbsp; וְאֵשֵׁב רֹאשׁ<BR>וְאֶשְׁכּוֹן כְּמֶלֶךְ בַּגְּדוּד&nbsp;&nbsp;&nbsp; כַּאֲשֶׁר אֲבֵלִים יְנַחֵם&#x05c3;&nbsp;&nbsp;&nbsp;</P>

<a href="Iyov30.htm">לפרק הבא</a> * * * <a href="Iyov00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>