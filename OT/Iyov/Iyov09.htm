<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - איוב פרק ט</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Iyov08.htm">לפרק הקודם</a> * * * <a href="Iyov00.htm" target="chapters">תוכן העניינים</a>
<H1>איוב פרק ט</H1>

<A NAME="1"> </A>
<P><B class="number">א</B>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; וַיַּעַן אִיּוֹב וַיֹּאמַר&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;אָמְנָם יָדַעְתִּי כִי-כֵן&nbsp;&nbsp;&nbsp; וּמַה-יִּצְדַּק אֱנוֹשׁ עִם-אֵל&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;אִם-יַחְפֹּץ לָרִיב עִמּוֹ&nbsp;&nbsp;&nbsp;&nbsp; לֹא-יַעֲנֶנּוּ אַחַת מִנִּי-אָלֶף&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;חֲכַם לֵבָב וְאַמִּיץ כֹּחַ&nbsp;&nbsp;&nbsp;&nbsp; מִי-הִקְשָׁה אֵלָיו וַיִּשְׁלָם&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;הַמַּעְתִּיק הָרִים וְלֹא יָדָעוּ&nbsp;&nbsp;&nbsp;&nbsp; אֲשֶׁר הֲפָכָם בְּאַפּוֹ&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;הַמַּרְגִּיז אֶרֶץ מִמְּקוֹמָהּ&nbsp;&nbsp;&nbsp; וְעַמּוּדֶיהָ יִתְפַלָּצוּן&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;הָאֹמֵר לַחֶרֶס וְלֹא יִזְרָח    וּבְעַד כּוֹכָבִים יַחְתֹּם&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;נֹטֶה שָׁמַיִם לְבַדּוֹ&nbsp;&nbsp;&nbsp; וְדוֹרֵךְ עַל-בָּמֳתֵי יָם&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;עֹשֶׂה-עָשׁ כְּסִיל וְכִימָה    וְחַדְרֵי תֵמָן&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;עֹשֶׂה גְדֹלוֹת עַד-אֵין חֵקֶר&nbsp;&nbsp;&nbsp; וְנִפְלָאוֹת עַד-אֵין מִסְפָּר&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;הֵן יַעֲבֹר עָלַי וְלֹא אֶרְאֶה    וְיַחֲלֹף וְלֹא-אָבִין לוֹ&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;הֵן יַחְתֹּף מִי יְשִׁיבֶנּוּ&nbsp;&nbsp;&nbsp; מִי-יֹאמַר אֵלָיו מַה-תַּעֲשֶׂה&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;אֱלוֹהַּ לֹא-יָשִׁיב אַפּוֹ    תַּחְתָּו שָׁחֲחוּ עֹזְרֵי רָהַב&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;אַף כִּי-אָנֹכִי אֶעֱנֶנּוּ&nbsp;&nbsp;&nbsp; אֶבְחֲרָה דְבָרַי עִמּוֹ&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;אֲשֶׁר אִם-צָדַקְתִּי לֹא אֶעֱנֶה&nbsp;&nbsp;&nbsp; לִמְשֹׁפְטִי אֶתְחַנָּן&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;אִם-קָרָאתִי וַיַּעֲנֵנִי&nbsp;&nbsp;&nbsp;&nbsp; לֹא-אַאֲמִין כִּי-יַאֲזִין קוֹלִי&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;אֲשֶׁר-בִּשְׂעָרָה יְשׁוּפֵנִי&nbsp;&nbsp;&nbsp; וְהִרְבָּה פְצָעַי חִנָּם&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;לֹא-יִתְּנֵנִי הָשֵׁב רוּחִי&nbsp;&nbsp;&nbsp; כִּי יַשְׂבִּעַנִי מַמְּרֹרִים&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;אִם-לְכֹחַ אַמִּיץ הִנֵּה&nbsp;&nbsp;&nbsp; וְאִם-לְמִשְׁפָּט מִי יוֹעִידֵנִי&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;אִם-אֶצְדָּק פִּי יַרְשִׁיעֵנִי&nbsp;&nbsp;&nbsp; תָּם-אָנִי וַיַּעְקְשֵׁנִי&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;תָּם-אָנִי לֹא-אֵדַע נַפְשִׁי&nbsp;&nbsp;&nbsp; אֶמְאַס חַיָּי&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;אַחַת הִיא    עַל-כֵּן אָמַרְתִּי תָּם וְרָשָׁע הוּא מְכַלֶּה&#x05c3;&nbsp;&nbsp;&nbsp;<BR>
<A NAME="23"> </A>
<B class="number">כג</B>&nbsp;אִם-שׁוֹט יָמִית פִּתְאֹם&nbsp;&nbsp;&nbsp;&nbsp; לְמַסַּת נְקִיִּם יִלְעָג&#x05c3;&nbsp;&nbsp;&nbsp;<BR>
<A NAME="24"> </A>
<B class="number">כד</B>&nbsp;אֶרֶץ נִתְּנָה בְיַד-רָשָׁע&nbsp;    פְּנֵי-שֹׁפְטֶיהָ יְכַסֶּה<BR>אִם-לֹא אֵפוֹא&nbsp;&nbsp;&nbsp; מִי-הוּא&#x05c3;&nbsp;&nbsp;&nbsp;<BR>
<A NAME="25"> </A>
<B class="number">כה</B>&nbsp;וְיָמַי קַלּוּ מִנִּי-רָץ&nbsp;&nbsp;&nbsp; בָּרְחוּ לֹא-רָאוּ טוֹבָה&#x05c3;&nbsp;&nbsp;&nbsp;<BR>
<A NAME="26"> </A>
<B class="number">כו</B>&nbsp;חָלְפוּ עִם-אֳנִיּוֹת אֵבֶה&nbsp;&nbsp;&nbsp; כְּנֶשֶׁר יָטוּשׂ עֲלֵי-אֹכֶל&#x05c3;&nbsp;&nbsp;&nbsp;<BR>
<A NAME="27"> </A>
<B class="number">כז</B>&nbsp;אִם-אָמְרִי אֶשְׁכְּחָה שִׂיחִי    אֶעֶזְבָה פָנַי וְאַבְלִיגָה&#x05c3;&nbsp;&nbsp;&nbsp;<BR>
<A NAME="28"> </A>
<B class="number">כח</B>&nbsp;יָגֹרְתִּי כָל-עַצְּבֹתָי&nbsp;&nbsp;&nbsp; יָדַעְתִּי כִּי-לֹא תְנַקֵּנִי&#x05c3;&nbsp;&nbsp;&nbsp;<BR>
<A NAME="29"> </A>
<B class="number">כט</B>&nbsp;אָנֹכִי אֶרְשָׁע&nbsp;&nbsp;&nbsp; לָמָּה-זֶּה הֶבֶל אִיגָע&#x05c3;&nbsp;&nbsp;&nbsp;<BR>
<A NAME="30"> </A>
<B class="number">ל</B>&nbsp;אִם-הִתְרָחַצְתִּי במו- (בְמֵי-) שָׁלֶג    וַהֲזִכּוֹתִי בְּבֹר כַּפָּי&#x05c3;&nbsp;&nbsp;&nbsp;<BR>
<A NAME="31"> </A>
<B class="number">לא</B>&nbsp;אָז בַּשַּׁחַת תִּטְבְּלֵנִי&nbsp;&nbsp;&nbsp; וְתִעֲבוּנִי שַׂלְמוֹתָי&#x05c3;&nbsp;&nbsp;&nbsp;<BR>
<A NAME="32"> </A>
<B class="number">לב</B>&nbsp;כִּי-לֹא-אִישׁ כָּמוֹנִי אֶעֱנֶנּוּ&nbsp;&nbsp;&nbsp; נָבוֹא יַחְדָּו בַּמִּשְׁפָּט&#x05c3;&nbsp;&nbsp;&nbsp;<BR>
<A NAME="33"> </A>
<B class="number">לג</B>&nbsp;לֹא יֵשׁ-בֵּינֵינוּ מוֹכִיחַ&nbsp;    יָשֵׁת יָדוֹ עַל-שְׁנֵינוּ&#x05c3;&nbsp;&nbsp;&nbsp;<BR>
<A NAME="34"> </A>
<B class="number">לד</B>&nbsp;יָסֵר מֵעָלַי שִׁבְ<BIG>ט</BIG>וֹ&nbsp;&nbsp;&nbsp; וְאֵמָתוֹ אַל-תְּבַעֲתַנִּי&#x05c3;&nbsp;&nbsp;&nbsp;<BR>
<A NAME="35"> </A>
<B class="number">לה</B>&nbsp;אֲדַבְּרָה וְלֹא אִירָאֶנּוּ&nbsp;&nbsp;&nbsp; כִּי לֹא-כֵן אָנֹכִי עִמָּדִי&#x05c3;&nbsp;&nbsp;&nbsp;</P>

<a href="Iyov10.htm">לפרק הבא</a> * * * <a href="Iyov00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>