<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - איוב פרק טז</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Iyov15.htm">לפרק הקודם</a> * * * <a href="Iyov00.htm" target="chapters">תוכן העניינים</a>
<H1>איוב פרק טז</H1>

<A NAME="1"> </A>
<P><B class="number">א</B>&nbsp;                וַיַּעַן אִיּוֹב וַיֹּאמַר&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;שָׁמַעְתִּי כְאֵלֶּה רַבּוֹת    מְנַחֲמֵי עָמָל כֻּלְּכֶם&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;הֲקֵץ לְדִבְרֵי-רוּחַ    אוֹ מַה-יַּמְרִיצְךָ כִּי תַעֲנֶה&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;גַּם אָנֹכִי&nbsp;    כָּכֶם אֲדַבֵּרָה<BR>לוּ יֵשׁ נַפְשְׁכֶם תַּחַת נַפְשִׁי&nbsp;    אַחְבִּירָה עֲלֵיכֶם בְּמִלִּים<BR>וְאָנִיעָה עֲלֵיכֶם&nbsp;&nbsp;&nbsp; בְּמוֹ רֹאשִׁי&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;אֲאַמִּצְכֶם בְּמוֹ-פִי&nbsp;&nbsp;&nbsp; וְנִיד שְׂפָתַי יַחְשֹׂךְ&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;אִם-אֲדַבְּרָה לֹא-יֵחָשֵׂךְ כְּאֵבִי    וְאַחְדְּלָה מַה-מִּנִּי יַהֲלֹךְ&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;אַךְ-עַתָּה הֶלְאָנִי    הֲשִׁמּוֹתָ כָּל-עֲדָתִי&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;וַתִּקְמְטֵנִי לְעֵד הָיָה    וַיָּקָם בִּי כַחֲשִׁי בְּפָנַי יַעֲנֶה&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;אַפּוֹ טָרַף וַיִּשְׂטְמֵנִי חָרַק עָלַי בְּשִׁנָּיו    צָרִי יִלְטֹשׁ עֵינָיו לִי&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;פָּעֲרוּ עָלַי בְּפִיהֶם בְּחֶרְפָּה הִכּוּ לְחָיָי    יַחַד עָלַי יִתְמַלָּאוּן&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;יַסְגִּירֵנִי אֵל אֶל עֲוִיל    וְעַל-יְדֵי רְשָׁעִים יִרְטֵנִי&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;שָׁלֵו הָיִיתִי וַיְפַרְפְּרֵנִי&nbsp;    וְאָחַז בְּעָרְפִּי וַיְפַצְפְּצֵנִי<BR>וַיְקִימֵנִי לוֹ&nbsp;&nbsp;&nbsp; לְמַטָּרָה&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;יָסֹבּוּ עָלַי רַבָּיו&nbsp;    יְפַלַּח כִּלְיוֹתַי וְלֹא יַחְמֹל<BR>יִשְׁפֹּךְ לָאָרֶץ    מְרֵרָתִי&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;יִפְרְצֵנִי פֶרֶץ עַל-פְּנֵי-פָרֶץ    יָרֻץ עָלַי כְּגִבּוֹר&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;שַׂק תָּפַרְתִּי עֲלֵי גִלְדִּי    וְעֹלַלְתִּי בֶעָפָר קַרְנִי&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;פָּנַי חמרמרה (חֳמַרְמְרוּ) מִנִּי-בֶכִי&nbsp;&nbsp;&nbsp; וְעַל עַפְעַפַּי צַלְמָוֶת&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;עַל לֹא-חָמָס בְּכַפָּי    וּתְפִלָּתִי זַכָּה&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;אֶרֶץ אַל-תְּכַסִּי דָמִי    וְאַל-יְהִי מָקוֹם לְזַעֲקָתִי&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;גַּם-עַתָּה הִנֵּה-בַשָּׁמַיִם עֵדִי    וְשָׂהֲדִי בַּמְּרֹמִים&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;מְלִיצַי רֵעָי    אֶל-אֱלוֹהַּ דָּלְפָה עֵינִי&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;וְיוֹכַח לְגֶבֶר עִם-אֱלוֹהַּ&nbsp;&nbsp;&nbsp; וּבֶן-אָדָם לְרֵעֵהוּ&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;כִּי-שְׁנוֹת מִסְפָּר יֶאֱתָיוּ&nbsp;&nbsp;&nbsp; וְאֹרַח לֹא-אָשׁוּב אֶהֱלֹךְ&#x05c3;&nbsp;&nbsp;&nbsp;</P>

<a href="Iyov17.htm">לפרק הבא</a> * * * <a href="Iyov00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>