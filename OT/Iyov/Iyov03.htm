<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - איוב פרק ג</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Iyov02.htm">לפרק הקודם</a> * * * <a href="Iyov00.htm" target="chapters">תוכן העניינים</a>
<H1>איוב פרק ג</H1>

<A NAME="1"> </A>
<P><B class="number">א</B>&nbsp;אַחֲרֵי כֵן פָּתַח אִיּוֹב אֶת פִּיהוּ וַיְקַלֵּל אֶת יוֹמוֹ&#x05c3;&nbsp;&nbsp;&nbsp;<big class="mark">פ</big></P>
<A NAME="2"> </A>
<P><B class="number">ב</B>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; וַיַּעַן אִיּוֹב וַיֹּאמַר&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;יֹאבַד יוֹם אִוָּלֶד בּוֹ&nbsp;&nbsp;&nbsp; וְהַלַּיְלָה אָמַר הֹרָה גָבֶר&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;הַיּוֹם הַהוּא&nbsp;&nbsp;&nbsp; יְהִי-חֹשֶׁךְ<BR>אַל-יִדְרְשֵׁהוּ אֱלוֹהַּ מִמַּעַל    וְאַל-תּוֹפַע עָלָיו נְהָרָה&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;יִגְאָלֻהוּ חֹשֶׁךְ וְצַלְמָוֶת תִּשְׁכָּן-עָלָיו עֲנָנָה    יְבַעֲתֻהוּ כִּמְרִירֵי יוֹם&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;הַלַּיְלָה הַהוּא    יִקָּחֵהוּ-אֹפֶל<BR>אַל-יִחַדְּ בִּימֵי שָׁנָה&nbsp;&nbsp;&nbsp; בְּמִסְפַּר יְרָחִים אַל-יָבֹא&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;הִנֵּה הַלַּיְלָה הַהוּא יְהִי גַלְמוּד&nbsp;&nbsp;&nbsp; אַל-תָּבוֹא רְנָנָה בוֹ&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;יִקְּבֻהוּ אֹרְרֵי-יוֹם    הָעֲתִידִים עֹרֵר לִוְיָתָן&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;יֶחְשְׁכוּ כּוֹכְבֵי נִשְׁפּוֹ    יְקַו-לְאוֹר וָאַיִן וְאַל-יִרְאֶה בְּעַפְעַפֵּי-שָׁחַר&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;כִּי לֹא סָגַר דַּלְתֵי בִטְנִי    וַיַּסְתֵּר עָמָל מֵעֵינָי&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;לָמָּה לֹּא מֵרֶחֶם אָמוּת    מִבֶּטֶן יָצָאתִי וְאֶגְוָע&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;מַדּוּעַ קִדְּמוּנִי בִרְכָּיִם&nbsp;&nbsp;&nbsp; וּמַה-שָּׁדַיִם כִּי אִינָק&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;כִּי-עַתָּה שָׁכַבְתִּי וְאֶשְׁקוֹט&nbsp;&nbsp;&nbsp; יָשַׁנְתִּי אָז יָנוּחַ לִי&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;עִם-מְלָכִים וְיֹעֲצֵי אָרֶץ&nbsp;&nbsp;&nbsp; הַבֹּנִים חֳרָבוֹת לָמוֹ&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;אוֹ עִם-שָׂרִים זָהָב לָהֶם&nbsp;&nbsp;&nbsp; הַמְמַלְאִים בָּתֵּיהֶם כָּסֶף&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;אוֹ כְנֵפֶל טָמוּן לֹא אֶהְיֶה    כְּעֹלְלִים לֹא-רָאוּ אוֹר&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;שָׁם רְשָׁעִים חָדְלוּ רֹגֶז    וְשָׁם יָנוּחוּ יְגִיעֵי כֹחַ&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;יַחַד אֲסִירִים שַׁאֲנָנוּ&nbsp;&nbsp;&nbsp; לֹא שָׁמְעוּ קוֹל נֹגֵשׂ&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;קָטֹן וְגָדוֹל שָׁם הוּא&nbsp;&nbsp;&nbsp; וְעֶבֶד חָפְשִׁי מֵאֲדֹנָיו&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;לָמָּה יִתֵּן לְעָמֵל אוֹר&nbsp;&nbsp;&nbsp; וְחַיִּים לְמָרֵי נָפֶשׁ&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;הַמְחַכִּים לַמָּוֶת וְאֵינֶנּוּ&nbsp;&nbsp;&nbsp; וַיַּחְפְּרֻהוּ מִמַּטְמוֹנִים&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;הַשְּׂמֵחִים אֱלֵי-גִיל&nbsp;&nbsp;&nbsp;&nbsp; יָשִׂישׂוּ כִּי יִמְצְאוּ-קָבֶר&#x05c3;&nbsp;&nbsp;&nbsp;<BR>
<A NAME="23"> </A>
<B class="number">כג</B>&nbsp;לְגֶבֶר אֲשֶׁר-דַּרְכּוֹ נִסְתָּרָה    וַיָּסֶךְ אֱלוֹהַּ בַּעֲדוֹ&#x05c3;&nbsp;&nbsp;&nbsp;<BR>
<A NAME="24"> </A>
<B class="number">כד</B>&nbsp;כִּי-לִפְנֵי לַחְמִי אַנְחָתִי תָבֹא    וַיִּתְּכוּ כַמַּיִם שַׁאֲגֹתָי&#x05c3;&nbsp;&nbsp;&nbsp;<BR>
<A NAME="25"> </A>
<B class="number">כה</B>&nbsp;כִּי פַחַד פָּחַדְתִּי וַיֶּאֱתָיֵנִי    וַאֲשֶׁר יָגֹרְתִּי יָבֹא לִי&#x05c3;&nbsp;&nbsp;&nbsp;<BR>
<A NAME="26"> </A>
<B class="number">כו</B>&nbsp;לֹא שָׁלַוְתִּי וְלֹא שָׁקַטְתִּי וְלֹא-נָחְתִּי&nbsp;&nbsp;&nbsp; וַיָּבֹא רֹגֶז&#x05c3;&nbsp;&nbsp;&nbsp;</P>

<a href="Iyov04.htm">לפרק הבא</a> * * * <a href="Iyov00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>