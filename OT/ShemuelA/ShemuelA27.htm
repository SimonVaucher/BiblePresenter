<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<TITLE>תנ"ך מנוקד - שמואל א פרק כז</TITLE>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="ShemuelA26.htm" target="show">לפרק הקודם</a> * * * <a href="ShemuelA00.htm" target="chapters">תוכן העניינים</a>
<H1>שמואל א פרק כז</H1>

<A NAME="1"> </A>
<P><B class="number">א</B>&nbsp;וַיֹּאמֶר דָּוִד אֶל-לִבּוֹ&nbsp; עַתָּה אֶסָּפֶה יוֹם-אֶחָד בְּיַד-שָׁאוּל&nbsp; אֵין-לִי טוֹב כִּי הִמָּלֵט אִמָּלֵט אֶל-אֶרֶץ פְּלִשְׁתִּים&nbsp; וְנוֹאַשׁ מִמֶּנִּי שָׁאוּל לְבַקְשֵׁנִי עוֹד בְּכָל-גְּבוּל יִשְׂרָאֵל&nbsp; וְנִמְלַטְתִּי&nbsp; מִיָּדוֹ&#x05c3;&nbsp;&nbsp;&nbsp;
<A NAME="2"> </A>
<B class="number">ב</B>&nbsp;וַיָּקָם דָּוִד וַיַּעֲבֹר הוּא&nbsp; וְשֵׁשׁ-מֵאוֹת אִישׁ אֲשֶׁר עִמּוֹ   אֶל-אָכִישׁ בֶּן-מָעוֹךְ&nbsp; מֶלֶךְ גַּת&#x05c3;&nbsp;&nbsp;&nbsp;
<A NAME="3"> </A>
<B class="number">ג</B>&nbsp;וַיֵּשֶׁב דָּוִד עִם-אָכִישׁ בְּגַת הוּא וַאֲנָשָׁיו&nbsp; אִישׁ וּבֵיתוֹ   דָּוִד&nbsp; וּשְׁתֵּי נָשָׁיו&nbsp; אֲחִינֹעַם הַיִּזְרְעֵאלִת&nbsp; וַאֲבִיגַיִל אֵשֶׁת-נָבָל הַכַּרְמְלִית&#x05c3;&nbsp;&nbsp;&nbsp;
<A NAME="4"> </A>
<B class="number">ד</B>&nbsp;וַיֻּגַּד לְשָׁאוּל&nbsp; כִּי-בָרַח דָּוִד גַּת&nbsp; וְלֹא-יוסף (יָסַף) עוֹד&nbsp; לְבַקְשׁוֹ&#x05c3;&nbsp;&nbsp;&nbsp;<big class="mark">ס</big></P>
<A NAME="5"> </A>
<P><B class="number">ה</B>&nbsp;וַיֹּאמֶר דָּוִד אֶל-אָכִישׁ&nbsp; אִם-נָא מָצָאתִי חֵן בְּעֵינֶיךָ יִתְּנוּ-לִי מָקוֹם בְּאַחַת עָרֵי הַשָּׂדֶה וְאֵשְׁבָה שָּׁם&nbsp; וְלָמָּה יֵשֵׁב עַבְדְּךָ בְּעִיר הַמַּמְלָכָה&nbsp; עִמָּךְ&#x05c3;&nbsp;&nbsp;&nbsp;
<A NAME="6"> </A>
<B class="number">ו</B>&nbsp;וַיִּתֶּן-לוֹ אָכִישׁ בַּיּוֹם הַהוּא&nbsp; אֶת-צִקְלָג&nbsp; לָכֵן הָיְתָה צִקְלַג לְמַלְכֵי יְהוּדָה&nbsp; עַד הַיּוֹם הַזֶּה&#x05c3;&nbsp;&nbsp;&nbsp;<big class="mark">פ</big></P>
<A NAME="7"> </A>
<P><B class="number">ז</B>&nbsp;וַיְהִי מִסְפַּר הַיָּמִים&nbsp; אֲשֶׁר-יָשַׁב דָּוִד בִּשְׂדֵה פְלִשְׁתִּים יָמִים&nbsp; וְאַרְבָּעָה חֳדָשִׁים&#x05c3;&nbsp;&nbsp;&nbsp;
<A NAME="8"> </A>
<B class="number">ח</B>&nbsp;וַיַּעַל דָּוִד וַאֲנָשָׁיו&nbsp; וַיִּפְשְׁטוּ אֶל-הַגְּשׁוּרִי והגרזי (וְהַגִּזְרִי) וְהָעֲמָלֵקִי   כִּי הֵנָּה יֹשְׁבוֹת הָאָרֶץ&nbsp; אֲשֶׁר מֵעוֹלָם&nbsp; בּוֹאֲךָ שׁוּרָה&nbsp; וְעַד-אֶרֶץ מִצְרָיִם&#x05c3;&nbsp;&nbsp;&nbsp;
<A NAME="9"> </A>
<B class="number">ט</B>&nbsp;וְהִכָּה דָוִד אֶת-הָאָרֶץ&nbsp; וְלֹא יְחַיֶּה אִישׁ וְאִשָּׁה&nbsp; וְלָקַח צֹאן וּבָקָר וַחֲמֹרִים וּגְמַלִּים&nbsp; וּבְגָדִים&nbsp; וַיָּשָׁב&nbsp; וַיָּבֹא אֶל-אָכִישׁ&#x05c3;&nbsp;&nbsp;&nbsp;
<A NAME="10"> </A>
<B class="number">י</B>&nbsp;וַיֹּאמֶר אָכִישׁ&nbsp; אַל-פְּשַׁטְתֶּם הַיּוֹם&nbsp; וַיֹּאמֶר דָּוִד&nbsp; עַל-נֶגֶב יְהוּדָה וְעַל-נֶגֶב הַיְּרַחְמְאֵלִי&nbsp; וְאֶל-נֶגֶב&nbsp; הַקֵּינִי&#x05c3;&nbsp;&nbsp;&nbsp;
<A NAME="11"> </A>
<B class="number">יא</B>&nbsp;וְאִישׁ וְאִשָּׁה לֹא-יְחַיֶּה דָוִד&nbsp; לְהָבִיא גַת לֵאמֹר פֶּן-יַגִּדוּ עָלֵינוּ&nbsp; לֵאמֹר   כֹּה-עָשָׂה דָוִד&nbsp; וְכֹה מִשְׁפָּטוֹ&nbsp; כָּל-הַיָּמִים&nbsp; אֲשֶׁר יָשַׁב בִּשְׂדֵה פְלִשְׁתִּים&#x05c3;&nbsp;&nbsp;&nbsp;
<A NAME="12"> </A>
<B class="number">יב</B>&nbsp;וַיַּאֲמֵן אָכִישׁ&nbsp; בְּדָוִד לֵאמֹר   הַבְאֵשׁ הִבְאִישׁ בְּעַמּוֹ בְיִשְׂרָאֵל&nbsp; וְהָיָה לִי לְעֶבֶד עוֹלָם&#x05c3;&nbsp;&nbsp;&nbsp;<big class="mark">פ</big></P>

<a href="ShemuelA28.htm">לפרק הבא</a> * * * <a href="ShemuelA00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>