<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - ירמיהו פרק מח</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Yirmiah47.htm">לפרק הקודם</a> * * * <a href="Yirmiah00.htm" target="chapters">תוכן העניינים</a>
<H1>ירמיהו פרק מח</H1>

<A NAME="1"> </A>
<P><B class="number">א</B>&nbsp;לְמוֹאָב כֹּה-אָמַר יְהוָה צְבָאוֹת אֱלֹהֵי יִשְׂרָאֵל הוֹי אֶל-נְבוֹ כִּי שֻׁדָּדָה הֹבִישָׁה נִלְכְּדָה קִרְיָתָיִם הֹבִישָׁה הַמִּשְׂגָּב וָחָתָּה&#x05c3;&nbsp;&nbsp;&nbsp;
<A NAME="2"> </A>
<B class="number">ב</B>&nbsp;אֵין עוֹד תְּהִלַּת מוֹאָב בְּחֶשְׁבּוֹן חָשְׁבוּ עָלֶיהָ רָעָה לְכוּ וְנַכְרִיתֶנָּה מִגּוֹי גַּם-מַדְמֵן תִּדֹּמִּי אַחֲרַיִךְ תֵּלֶךְ חָרֶב&#x05c3;&nbsp;&nbsp;&nbsp;
<A NAME="3"> </A>
<B class="number">ג</B>&nbsp;קוֹל צְעָקָה מֵחֹרוֹנָיִם שֹׁד וָשֶׁבֶר גָּדוֹל&#x05c3;&nbsp;&nbsp;&nbsp;
<A NAME="4"> </A>
<B class="number">ד</B>&nbsp;נִשְׁבְּרָה מוֹאָב הִשְׁמִיעוּ זְּעָקָה צעוריה (צְעִירֶיהָ)&#x05c3;&nbsp;&nbsp;&nbsp;
<A NAME="5"> </A>
<B class="number">ה</B>&nbsp;כִּי מַעֲלֵה הלחות (הַלֻּחִית) בִּבְכִי יַעֲלֶה-בֶּכִי  כִּי בְּמוֹרַד חוֹרֹנַיִם צָרֵי צַעֲקַת-שֶׁבֶר שָׁמֵעוּ&#x05c3;&nbsp;&nbsp;&nbsp;
<A NAME="6"> </A>
<B class="number">ו</B>&nbsp;נֻסוּ מַלְּטוּ נַפְשְׁכֶם וְתִהְיֶינָה כַּעֲרוֹעֵר בַּמִּדְבָּר&#x05c3;&nbsp;&nbsp;&nbsp;
<A NAME="7"> </A>
<B class="number">ז</B>&nbsp;כִּי יַעַן בִּטְחֵךְ בְּמַעֲשַׂיִךְ וּבְאוֹצְרוֹתַיִךְ גַּם-אַתְּ תִּלָּכֵדִי וְיָצָא כמיש (כְמוֹשׁ) בַּגּוֹלָה כֹּהֲנָיו וְשָׂרָיו יחד (יַחְדָּו)&#x05c3;&nbsp;&nbsp;&nbsp;
<A NAME="8"> </A>
<B class="number">ח</B>&nbsp;וְיָבֹא שֹׁדֵד אֶל-כָּל-עִיר וְעִיר לֹא תִמָּלֵט וְאָבַד הָעֵמֶק וְנִשְׁמַד הַמִּישֹׁר אֲשֶׁר אָמַר יְהוָה&#x05c3;&nbsp;&nbsp;&nbsp;
<A NAME="9"> </A>
<B class="number">ט</B>&nbsp;תְּנוּ-צִיץ לְמוֹאָב כִּי נָצֹא תֵּצֵא וְעָרֶיהָ לְשַׁמָּה תִהְיֶינָה מֵאֵין יוֹשֵׁב בָּהֵן&nbsp;
<A NAME="10"> </A>
<B class="number">י</B>&nbsp;אָרוּר עֹשֶׂה מְלֶאכֶת יְהוָה רְמִיָּה וְאָרוּר מֹנֵעַ חַרְבּוֹ מִדָּם&#x05c3;&nbsp;&nbsp;&nbsp;
<A NAME="11"> </A>
<B class="number">יא</B>&nbsp;שַׁאֲנַן מוֹאָב מִנְּעוּרָיו וְשֹׁקֵט הוּא אֶל-שְׁמָרָיו וְלֹא-הוּרַק מִכְּלִי אֶל-כֶּלִי וּבַגּוֹלָה לֹא הָלָךְ עַל-כֵּן עָמַד טַעְמוֹ בּוֹ וְרֵיחוֹ לֹא נָמָר&#x05c3;&nbsp;&nbsp;&nbsp;<big class="mark">ס</big></P>
<A NAME="12"> </A>
<P><B class="number">יב</B>&nbsp;לָכֵן הִנֵּה-יָמִים בָּאִים נְאֻם-יְהוָה וְשִׁלַּחְתִּי-לוֹ צֹעִים וְצֵעֻהוּ וְכֵלָיו יָרִיקוּ וְנִבְלֵיהֶם יְנַפֵּצוּ&#x05c3;&nbsp;&nbsp;&nbsp;
<A NAME="13"> </A>
<B class="number">יג</B>&nbsp;וּבֹשׁ מוֹאָב מִכְּמוֹשׁ כַּאֲשֶׁר-בֹּשׁוּ בֵּית יִשְׂרָאֵל מִבֵּית אֵל מִבְטֶחָם&#x05c3;&nbsp;&nbsp;&nbsp;
<A NAME="14"> </A>
<B class="number">יד</B>&nbsp;אֵיךְ תֹּאמְרוּ גִּבּוֹרִים אֲנָחְנוּ וְאַנְשֵׁי-חַיִל לַמִּלְחָמָה&#x05c3;&nbsp;&nbsp;&nbsp;
<A NAME="15"> </A>
<B class="number">טו</B>&nbsp;שֻׁדַּד מוֹאָב וְעָרֶיהָ עָלָה וּמִבְחַר בַּחוּרָיו יָרְדוּ לַטָּבַח&nbsp; נְאֻם-הַמֶּלֶךְ יְהוָה צְבָאוֹת שְׁמוֹ&#x05c3;&nbsp;&nbsp;&nbsp;
<A NAME="16"> </A>
<B class="number">טז</B>&nbsp;קָרוֹב אֵיד-מוֹאָב לָבוֹא וְרָעָתוֹ מִהֲרָה מְאֹד&#x05c3;&nbsp;&nbsp;&nbsp;
<A NAME="17"> </A>
<B class="number">יז</B>&nbsp;נֻדוּ לוֹ כָּל-סְבִיבָיו וְכֹל יֹדְעֵי שְׁמוֹ אִמְרוּ אֵיכָה נִשְׁבַּר מַטֵּה-עֹז מַקֵּל תִּפְאָרָה&#x05c3;&nbsp;&nbsp;&nbsp;
<A NAME="18"> </A>
<B class="number">יח</B>&nbsp;רְדִי מִכָּבוֹד ישבי (וּשְׁבִי) בַצָּמָא יֹשֶׁבֶת בַּת-דִּיבוֹן  כִּי-שֹׁדֵד מוֹאָב עָלָה בָךְ שִׁחֵת מִבְצָרָיִךְ&#x05c3;&nbsp;&nbsp;&nbsp;
<A NAME="19"> </A>
<B class="number">יט</B>&nbsp;אֶל-דֶּרֶךְ עִמְדִי וְצַפִּי יוֹשֶׁבֶת עֲרוֹעֵר שַׁאֲלִי-נָס וְנִמְלָטָה אִמְרִי מַה-נִּהְיָתָה&#x05c3;&nbsp;&nbsp;&nbsp;
<A NAME="20"> </A>
<B class="number">כ</B>&nbsp;הֹבִישׁ מוֹאָב כִּי-חַתָּה הילילי (הֵילִילוּ) וזעקי (וּזְעָקוּ) הַגִּידוּ בְאַרְנוֹן כִּי שֻׁדַּד מוֹאָב&#x05c3;&nbsp;&nbsp;&nbsp;
<A NAME="21"> </A>
<B class="number">כא</B>&nbsp;וּמִשְׁפָּט בָּא אֶל-אֶרֶץ הַמִּישֹׁר אֶל-חֹלוֹן וְאֶל-יַהְצָה וְעַל-מופעת (מֵיפָעַת)&#x05c3;&nbsp;&nbsp;&nbsp;
<A NAME="22"> </A>
<B class="number">כב</B>&nbsp;וְעַל-דִּיבוֹן וְעַל-נְבוֹ וְעַל-בֵּית דִּבְלָתָיִם&#x05c3;&nbsp;&nbsp;&nbsp;
<A NAME="23"> </A>
<B class="number">כג</B>&nbsp;וְעַל קִרְיָתַיִם וְעַל-בֵּית גָּמוּל וְעַל-בֵּית מְעוֹן&#x05c3;&nbsp;&nbsp;&nbsp;
<A NAME="24"> </A>
<B class="number">כד</B>&nbsp;וְעַל-קְרִיּוֹת וְעַל-בָּצְרָה וְעַל כָּל-עָרֵי אֶרֶץ מוֹאָב הָרְחֹקוֹת וְהַקְּרֹבוֹת&#x05c3;&nbsp;&nbsp;&nbsp;
<A NAME="25"> </A>
<B class="number">כה</B>&nbsp;נִגְדְּעָה קֶרֶן מוֹאָב וּזְרֹעוֹ נִשְׁבָּרָה נְאֻם יְהוָה&#x05c3;&nbsp;&nbsp;&nbsp;
<A NAME="26"> </A>
<B class="number">כו</B>&nbsp;הַשְׁכִּירֻהוּ כִּי עַל-יְהוָה הִגְדִּיל וְסָפַק מוֹאָב בְּקִיאוֹ וְהָיָה לִשְׂחֹק גַּם-הוּא&#x05c3;&nbsp;&nbsp;&nbsp;
<A NAME="27"> </A>
<B class="number">כז</B>&nbsp;וְאִם לוֹא הַשְּׂחֹק הָיָה לְךָ יִשְׂרָאֵל אִם-בְּגַנָּבִים נמצאה (נִמְצָא)  כִּי-מִדֵּי דְבָרֶיךָ בּוֹ תִּתְנוֹדָד&#x05c3;&nbsp;&nbsp;&nbsp;
<A NAME="28"> </A>
<B class="number">כח</B>&nbsp;עִזְבוּ עָרִים וְשִׁכְנוּ בַּסֶּלַע יֹשְׁבֵי מוֹאָב וִהְיוּ כְיוֹנָה תְּקַנֵּן בְּעֶבְרֵי פִי-פָחַת&#x05c3;&nbsp;&nbsp;&nbsp;
<A NAME="29"> </A>
<B class="number">כט</B>&nbsp;שָׁמַעְנוּ גְאוֹן-מוֹאָב גֵּאֶה מְאֹד  גָּבְהוֹ וּגְאוֹנוֹ וְגַאֲוָתוֹ וְרֻם לִבּוֹ&#x05c3;&nbsp;&nbsp;&nbsp;
<A NAME="30"> </A>
<B class="number">ל</B>&nbsp;אֲנִי יָדַעְתִּי נְאֻם-יְהוָה עֶבְרָתוֹ וְלֹא-כֵן בַּדָּיו לֹא-כֵן עָשׂוּ&#x05c3;&nbsp;&nbsp;&nbsp;
<A NAME="31"> </A>
<B class="number">לא</B>&nbsp;עַל-כֵּן עַל-מוֹאָב אֲיֵלִיל וּלְמוֹאָב כֻּלֹּה אֶזְעָק  אֶל-אַנְשֵׁי קִיר-חֶרֶשׂ יֶהְגֶּה&#x05c3;&nbsp;&nbsp;&nbsp;
<A NAME="32"> </A>
<B class="number">לב</B>&nbsp;מִבְּכִי יַעְזֵר אֶבְכֶּה-לָּךְ הַגֶּפֶן שִׂבְמָה נְטִישֹׁתַיִךְ עָבְרוּ יָם עַד יָם יַעְזֵר נָגָעוּ עַל-קֵיצֵךְ וְעַל-בְּצִירֵךְ שֹׁדֵד נָפָל&#x05c3;&nbsp;&nbsp;&nbsp;
<A NAME="33"> </A>
<B class="number">לג</B>&nbsp;וְנֶאֶסְפָה שִׂמְחָה וָגִיל מִכַּרְמֶל וּמֵאֶרֶץ מוֹאָב וְיַיִן מִיקָבִים הִשְׁבַּתִּי לֹא-יִדְרֹךְ הֵידָד הֵידָד לֹא הֵידָד&#x05c3;&nbsp;&nbsp;&nbsp;
<A NAME="34"> </A>
<B class="number">לד</B>&nbsp;מִזַּעֲקַת חֶשְׁבּוֹן עַד-אֶלְעָלֵה עַד-יַהַץ נָתְנוּ קוֹלָם מִצֹּעַר עַד-חֹרֹנַיִם עֶגְלַת שְׁלִשִׁיָּה  כִּי גַּם-מֵי נִמְרִים לִמְשַׁמּוֹת יִהְיוּ&#x05c3;&nbsp;&nbsp;&nbsp;
<A NAME="35"> </A>
<B class="number">לה</B>&nbsp;וְהִשְׁבַּתִּי לְמוֹאָב נְאֻם-יְהוָה מַעֲלֶה בָמָה וּמַקְטִיר לֵאלֹהָיו&#x05c3;&nbsp;&nbsp;&nbsp;
<A NAME="36"> </A>
<B class="number">לו</B>&nbsp;עַל-כֵּן לִבִּי לְמוֹאָב כַּחֲלִלִים יֶהֱמֶה וְלִבִּי אֶל-אַנְשֵׁי קִיר-חֶרֶשׂ כַּחֲלִילִים יֶהֱמֶה עַל-כֵּן יִתְרַת עָשָׂה אָבָדוּ&#x05c3;&nbsp;&nbsp;&nbsp;
<A NAME="37"> </A>
<B class="number">לז</B>&nbsp;כִּי כָל-רֹאשׁ קָרְחָה וְכָל-זָקָן גְּרֻעָה עַל כָּל-יָדַיִם גְּדֻדֹת וְעַל-מָתְנַיִם שָׂק&#x05c3;&nbsp;&nbsp;&nbsp;
<A NAME="38"> </A>
<B class="number">לח</B>&nbsp;עַל כָּל-גַּגּוֹת מוֹאָב וּבִרְחֹבֹתֶיהָ כֻּלֹּה מִסְפֵּד  כִּי-שָׁבַרְתִּי אֶת-מוֹאָב כִּכְלִי אֵין-חֵפֶץ בּוֹ נְאֻם-יְהוָה&#x05c3;&nbsp;&nbsp;&nbsp;
<A NAME="39"> </A>
<B class="number">לט</B>&nbsp;אֵיךְ חַתָּה הֵילִילוּ אֵיךְ הִפְנָה-עֹרֶף מוֹאָב בּוֹשׁ וְהָיָה מוֹאָב לִשְׂחֹק וְלִמְחִתָּה לְכָל-סְבִיבָיו&#x05c3;&nbsp;&nbsp;&nbsp;<big class="mark">ס</big></P>
<A NAME="40"> </A>
<P><B class="number">מ</B>&nbsp;כִּי-כֹה אָמַר יְהוָה הִנֵּה כַנֶּשֶׁר יִדְאֶה וּפָרַשׂ כְּנָפָיו אֶל-מוֹאָב&#x05c3;&nbsp;&nbsp;&nbsp;
<A NAME="41"> </A>
<B class="number">מא</B>&nbsp;נִלְכְּדָה הַקְּרִיּוֹת וְהַמְּצָדוֹת נִתְפָּשָׂה וְהָיָה לֵב גִּבּוֹרֵי מוֹאָב בַּיּוֹם הַהוּא כְּלֵב אִשָּׁה מְצֵרָה&#x05c3;&nbsp;&nbsp;&nbsp;
<A NAME="42"> </A>
<B class="number">מב</B>&nbsp;וְנִשְׁמַד מוֹאָב מֵעָם  כִּי עַל-יְהוָה הִגְדִּיל&#x05c3;&nbsp;&nbsp;&nbsp;
<A NAME="43"> </A>
<B class="number">מג</B>&nbsp;פַּחַד וָפַחַת וָפָח עָלֶיךָ יוֹשֵׁב מוֹאָב נְאֻם-יְהוָה&#x05c3;&nbsp;&nbsp;&nbsp;
<A NAME="44"> </A>
<B class="number">מד</B>&nbsp;הניס (הַנָּס) מִפְּנֵי הַפַּחַד יִפֹּל אֶל-הַפַּחַת וְהָעֹלֶה מִן-הַפַּחַת יִלָּכֵד בַּפָּח  כִּי-אָבִיא אֵלֶיהָ אֶל-מוֹאָב שְׁנַת פְּקֻדָּתָם נְאֻם-יְהוָה&#x05c3;&nbsp;&nbsp;&nbsp;
<A NAME="45"> </A>
<B class="number">מה</B>&nbsp;בְּצֵל חֶשְׁבּוֹן עָמְדוּ מִכֹּחַ נָסִים  כִּי-אֵשׁ יָצָא מֵחֶשְׁבּוֹן וְלֶהָבָה מִבֵּין סִיחוֹן וַתֹּאכַל פְּאַת מוֹאָב וְקָדְקֹד בְּנֵי שָׁאוֹן&#x05c3;&nbsp;&nbsp;&nbsp;
<A NAME="46"> </A>
<B class="number">מו</B>&nbsp;אוֹי-לְךָ מוֹאָב אָבַד עַם-כְּמוֹשׁ  כִּי-לֻקְּחוּ בָנֶיךָ בַּשֶּׁבִי וּבְנֹתֶיךָ בַּשִּׁבְיָה&#x05c3;&nbsp;&nbsp;&nbsp;
<A NAME="47"> </A>
<B class="number">מז</B>&nbsp;וְשַׁבְתִּי שְׁבוּת-מוֹאָב בְּאַחֲרִית הַיָּמִים נְאֻם-יְהוָה עַד-הֵנָּה מִשְׁפַּט מוֹאָב&#x05c3;&nbsp;&nbsp;&nbsp;<big class="mark">ס</big></P>

<a href="Yirmiah49.htm">לפרק הבא</a> * * * <a href="Yirmiah00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>