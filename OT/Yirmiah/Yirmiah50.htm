<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - ירמיהו פרק נ</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Yirmiah49.htm">לפרק הקודם</a> * * * <a href="Yirmiah00.htm" target="chapters">תוכן העניינים</a>
<H1>ירמיהו פרק נ</H1>

<A NAME="1"> </A>
<P><B class="number">א</B>&nbsp;הַדָּבָר אֲשֶׁר דִּבֶּר יְהוָה אֶל-בָּבֶל אֶל-אֶרֶץ כַּשְׂדִּים  בְּיַד יִרְמְיָהוּ הַנָּבִיא&#x05c3;&nbsp;&nbsp;&nbsp;
<A NAME="2"> </A>
<B class="number">ב</B>&nbsp;הַגִּידוּ בַגּוֹיִם וְהַשְׁמִיעוּ וּשְׂאוּ-נֵס הַשְׁמִיעוּ אַל-תְּכַחֵדוּ אִמְרוּ נִלְכְּדָה בָבֶל הֹבִישׁ בֵּל חַת מְרֹדָךְ הֹבִישׁוּ עֲצַבֶּיהָ חַתּוּ גִּלּוּלֶיהָ&#x05c3;&nbsp;&nbsp;&nbsp;
<A NAME="3"> </A>
<B class="number">ג</B>&nbsp;כִּי עָלָה עָלֶיהָ גּוֹי מִצָּפוֹן הוּא-יָשִׁית אֶת-אַרְצָהּ לְשַׁמָּה וְלֹא-יִהְיֶה יוֹשֵׁב בָּהּ  מֵאָדָם וְעַד-בְּהֵמָה נָדוּ הָלָכוּ&#x05c3;&nbsp;&nbsp;&nbsp;
<A NAME="4"> </A>
<B class="number">ד</B>&nbsp;בַּיָּמִים הָהֵמָּה וּבָעֵת הַהִיא נְאֻם-יְהוָה יָבֹאוּ בְנֵי-יִשְׂרָאֵל הֵמָּה וּבְנֵי-יְהוּדָה יַחְדָּו הָלוֹךְ וּבָכוֹ יֵלֵכוּ וְאֶת-יְהוָה אֱלֹהֵיהֶם יְבַקֵּשׁוּ&#x05c3;&nbsp;&nbsp;&nbsp;
<A NAME="5"> </A>
<B class="number">ה</B>&nbsp;צִיּוֹן יִשְׁאָלוּ דֶּרֶךְ הֵנָּה פְנֵיהֶם בֹּאוּ וְנִלְווּ אֶל-יְהוָה בְּרִית עוֹלָם לֹא תִשָּׁכֵחַ&#x05c3;&nbsp;&nbsp;&nbsp;
<A NAME="6"> </A>
<B class="number">ו</B>&nbsp;צֹאן אֹבְדוֹת היה (הָיוּ) עַמִּי רֹעֵיהֶם הִתְעוּם הָרִים שובבים (שׁוֹבְבוּם) מֵהַר אֶל-גִּבְעָה הָלָכוּ שָׁכְחוּ רִבְצָם&#x05c3;&nbsp;&nbsp;&nbsp;
<A NAME="7"> </A>
<B class="number">ז</B>&nbsp;כָּל-מוֹצְאֵיהֶם אֲכָלוּם וְצָרֵיהֶם אָמְרוּ לֹא נֶאְשָׁם תַּחַת אֲשֶׁר חָטְאוּ לַיהוָה נְוֵה-צֶדֶק וּמִקְוֵה 
אֲבוֹתֵיהֶם יְהוָה&#x05c3;&nbsp;&nbsp;&nbsp;<big class="mark">ס</big></P>
<A NAME="8"> </A>
<P><B class="number">ח</B>&nbsp;נֻדוּ מִתּוֹךְ בָּבֶל וּמֵאֶרֶץ כַּשְׂדִּים יצאו (צֵאוּ) וִהְיוּ כְּעַתּוּדִים לִפְנֵי-צֹאן&#x05c3;&nbsp;&nbsp;&nbsp;<A NAME="9"> </A>
<B class="number">ט</B>&nbsp;כִּי הִנֵּה אָנֹכִי מֵעִיר וּמַעֲלֶה עַל-בָּבֶל קְהַל-גּוֹיִם גְּדֹלִים מֵאֶרֶץ צָפוֹן וְעָרְכוּ לָהּ מִשָּׁם תִּלָּכֵד חִצָּיו כְּגִבּוֹר מַשְׁכִּיל לֹא יָשׁוּב רֵיקָם&#x05c3;&nbsp;&nbsp;&nbsp;
<A NAME="10"> </A>
<B class="number">י</B>&nbsp;וְהָיְתָה כַשְׂדִּים לְשָׁלָל  כָּל-שֹׁלְלֶיהָ יִשְׂבָּעוּ נְאֻם-יְהוָה&#x05c3;&nbsp;&nbsp;&nbsp;
<A NAME="11"> </A>
<B class="number">יא</B>&nbsp;כִּי תשמחי (תִשְׂמְחוּ) כִּי תעלזי (תַעַלְזוּ) שֹׁסֵי נַחֲלָתִי  כִּי תפושי (תָפוּשׁוּ) כְּעֶגְלָה דָשָׁה ותצהלי (וְתִצְהֲלוּ) כָּאַבִּרִים&#x05c3;&nbsp;&nbsp;&nbsp;
<A NAME="12"> </A>
<B class="number">יב</B>&nbsp;בּוֹשָׁה אִמְּכֶם מְאֹד חָפְרָה יוֹלַדְתְּכֶם הִנֵּה אַחֲרִית גּוֹיִם מִדְבָּר צִיָּה וַעֲרָבָה&#x05c3;&nbsp;&nbsp;&nbsp;
<A NAME="13"> </A>
<B class="number">יג</B>&nbsp;מִקֶּצֶף יְהוָה לֹא תֵשֵׁב וְהָיְתָה שְׁמָמָה כֻּלָּהּ כֹּל עֹבֵר עַל-בָּבֶל יִשֹּׁם וְיִשְׁרֹק עַל-כָּל-מַכּוֹתֶיהָ&#x05c3;&nbsp;&nbsp;&nbsp;
<A NAME="14"> </A>
<B class="number">יד</B>&nbsp;עִרְכוּ עַל-בָּבֶל סָבִיב כָּל-דֹּרְכֵי קֶשֶׁת יְדוּ אֵלֶיהָ אַל-תַּחְמְלוּ אֶל-חֵץ  כִּי לַיהוָה חָטָאָה&#x05c3;&nbsp;&nbsp;&nbsp;
<A NAME="15"> </A>
<B class="number">טו</B>&nbsp;הָרִיעוּ עָלֶיהָ סָבִיב נָתְנָה יָדָהּ נָפְלוּ אשויתיה (אָשְׁיוֹתֶיהָ) נֶהֶרְסוּ חוֹמוֹתֶיהָ  כִּי נִקְמַת יְהוָה הִיא הִנָּקְמוּ בָהּ כַּאֲשֶׁר עָשְׂתָה עֲשׂוּ-לָהּ&#x05c3;&nbsp;&nbsp;&nbsp;
<A NAME="16"> </A>
<B class="number">טז</B>&nbsp;כִּרְתוּ זוֹרֵעַ מִבָּבֶל וְתֹפֵשׂ מַגָּל בְּעֵת קָצִיר מִפְּנֵי חֶרֶב הַיּוֹנָה אִישׁ אֶל-עַמּוֹ יִפְנוּ וְאִישׁ לְאַרְצוֹ יָנֻסוּ&#x05c3;&nbsp;&nbsp;&nbsp;<big class="mark">ס</big></P>
<A NAME="17"> </A>
<P><B class="number">יז</B>&nbsp;שֶׂה פְזוּרָה יִשְׂרָאֵל אֲרָיוֹת הִדִּיחוּ הָרִאשׁוֹן אֲכָלוֹ מֶלֶךְ אַשּׁוּר וְזֶה הָאַחֲרוֹן עִצְּמוֹ נְבוּכַדְרֶאצַּר מֶלֶךְ בָּבֶל&#x05c3;&nbsp;&nbsp;&nbsp;<big class="mark">פ</big></P>
<A NAME="18"> </A>
<P><B class="number">יח</B>&nbsp;לָכֵן כֹּה-אָמַר יְהוָה צְבָאוֹת אֱלֹהֵי יִשְׂרָאֵל הִנְנִי פֹקֵד אֶל-מֶלֶךְ בָּבֶל וְאֶל-אַרְצוֹ כַּאֲשֶׁר פָּקַדְתִּי אֶל-מֶלֶךְ אַשּׁוּר&#x05c3;&nbsp;&nbsp;&nbsp;
<A NAME="19"> </A>
<B class="number">יט</B>&nbsp;וְשֹׁבַבְתִּי אֶת-יִשְׂרָאֵל אֶל-נָוֵהוּ וְרָעָה הַכַּרְמֶל וְהַבָּשָׁן וּבְהַר אֶפְרַיִם וְהַגִּלְעָד תִּשְׂבַּע נַפְשׁוֹ&#x05c3;&nbsp;&nbsp;&nbsp;
<A NAME="20"> </A>
<B class="number">כ</B>&nbsp;בַּיָּמִים הָהֵם וּבָעֵת הַהִיא נְאֻם-יְהוָה יְבֻקַּשׁ אֶת-עֲוֹן יִשְׂרָאֵל וְאֵינֶנּוּ וְאֶת-חַטֹּאת יְהוּדָה וְלֹא תִמָּצֶאינָה  כִּי אֶסְלַח לַאֲשֶׁר אַשְׁאִיר&#x05c3;&nbsp;&nbsp;&nbsp;<big class="mark">פ</big></P>
<A NAME="21"> </A>
<P><B class="number">כא</B>&nbsp;עַל-הָאָרֶץ מְרָתַיִם עֲלֵה עָלֶיהָ וְאֶל-יוֹשְׁבֵי פְּקוֹד חֲרֹב וְהַחֲרֵם אַחֲרֵיהֶם נְאֻם-יְהוָה וַעֲשֵׂה כְּכֹל אֲשֶׁר צִוִּיתִיךָ&#x05c3;&nbsp;&nbsp;&nbsp;<big class="mark">ס</big></P>
<A NAME="22"> </A>
<P><B class="number">כב</B>&nbsp;קוֹל מִלְחָמָה בָּאָרֶץ וְשֶׁבֶר גָּדוֹל&#x05c3;&nbsp;&nbsp;&nbsp;
<A NAME="23"> </A>
<B class="number">כג</B>&nbsp;אֵיךְ נִגְדַּע וַיִּשָּׁבֵר פַּטִּישׁ כָּל-הָאָרֶץ אֵיךְ הָיְתָה לְשַׁמָּה בָּבֶל בַּגּוֹיִם&#x05c3;&nbsp;&nbsp;&nbsp;
<A NAME="24"> </A>
<B class="number">כד</B>&nbsp;יָקֹשְׁתִּי לָךְ וְגַם-נִלְכַּדְתְּ בָּבֶל וְאַתְּ לֹא יָדָעַתְּ נִמְצֵאת וְגַם-נִתְפַּשְׂתְּ כִּי בַיהוָה הִתְגָּרִית&#x05c3;&nbsp;&nbsp;&nbsp;
<A NAME="25"> </A>
<B class="number">כה</B>&nbsp;פָּתַח יְהוָה אֶת-אוֹצָרוֹ וַיּוֹצֵא אֶת-כְּלֵי זַעְמוֹ  כִּי-מְלָאכָה הִיא לַאדֹנָי יְהוִה צְבָאוֹת בְּאֶרֶץ כַּשְׂדִּים&#x05c3;&nbsp;&nbsp;&nbsp;
<A NAME="26"> </A>
<B class="number">כו</B>&nbsp;בֹּאוּ-לָהּ מִקֵּץ פִּתְחוּ מַאֲבֻסֶיהָ סָלּוּהָ כְמוֹ-עֲרֵמִים וְהַחֲרִימוּהָ אַל-תְּהִי-לָהּ שְׁאֵרִית&#x05c3;&nbsp;&nbsp;&nbsp;
<A NAME="27"> </A>
<B class="number">כז</B>&nbsp;חִרְבוּ כָּל-פָּרֶיהָ יֵרְדוּ לַטָּבַח הוֹי עֲלֵיהֶם כִּי-בָא יוֹמָם עֵת פְּקֻדָּתָם&#x05c3;&nbsp;&nbsp;&nbsp;<big class="mark">ס</big></P>
<A NAME="28"> </A>
<P><B class="number">כח</B>&nbsp;קוֹל נָסִים וּפְלֵטִים מֵאֶרֶץ בָּבֶל  לְהַגִּיד בְּצִיּוֹן אֶת-נִקְמַת יְהוָה אֱלֹהֵינוּ נִקְמַת הֵיכָלוֹ&#x05c3;&nbsp;&nbsp;&nbsp;
<A NAME="29"> </A>
<B class="number">כט</B>&nbsp;הַשְׁמִיעוּ אֶל-בָּבֶל רַבִּים כָּל-דֹּרְכֵי קֶשֶׁת חֲנוּ עָלֶיהָ סָבִיב אַל-יְהִי- &nbsp; (לָהּ) פְּלֵיטָה שַׁלְּמוּ-לָהּ כְּפָעֳלָהּ כְּכֹל אֲשֶׁר עָשְׂתָה עֲשׂוּ-לָהּ  כִּי אֶל-יְהוָה זָדָה אֶל-קְדוֹשׁ יִשְׂרָאֵל&#x05c3;&nbsp;&nbsp;&nbsp;
<A NAME="30"> </A>
<B class="number">ל</B>&nbsp;לָכֵן יִפְּלוּ בַחוּרֶיהָ בִּרְחֹבֹתֶיהָ וְכָל-אַנְשֵׁי מִלְחַמְתָּהּ יִדַּמּוּ בַּיּוֹם הַהוּא נְאֻם-יְהוָה&#x05c3;&nbsp;&nbsp;&nbsp;<big class="mark">פ</big></P>
<A NAME="31"> </A>
<P><B class="number">לא</B>&nbsp;הִנְנִי אֵלֶיךָ זָדוֹן נְאֻם-אֲדֹנָי יְהוִה צְבָאוֹת  כִּי בָּא יוֹמְךָ עֵת פְּקַדְתִּיךָ&#x05c3;&nbsp;&nbsp;&nbsp;
<A NAME="32"> </A>
<B class="number">לב</B>&nbsp;וְכָשַׁל זָדוֹן וְנָפַל וְאֵין לוֹ מֵקִים וְהִצַּתִּי אֵשׁ בְּעָרָיו וְאָכְלָה כָּל-סְבִיבֹתָיו&#x05c3;&nbsp;&nbsp;&nbsp;<big class="mark">ס</big></P>
<A NAME="33"> </A>
<P><B class="number">לג</B>&nbsp;כֹּה אָמַר יְהוָה צְבָאוֹת עֲשׁוּקִים בְּנֵי-יִשְׂרָאֵל וּבְנֵי-יְהוּדָה יַחְדָּו וְכָל-שֹׁבֵיהֶם הֶחֱזִיקוּ בָם מֵאֲנוּ שַׁלְּחָם&#x05c3;&nbsp;&nbsp;&nbsp;
<A NAME="34"> </A>
<B class="number">לד</B>&nbsp;גֹּאֲלָם חָזָק יְהוָה צְבָאוֹת שְׁמוֹ רִיב יָרִיב אֶת-רִיבָם  לְמַעַן הִרְגִּיעַ אֶת-הָאָרֶץ וְהִרְגִּיז לְיֹשְׁבֵי בָבֶל&#x05c3;&nbsp;&nbsp;&nbsp;
<A NAME="35"> </A>
<B class="number">לה</B>&nbsp;חֶרֶב עַל-כַּשְׂדִּים נְאֻם-יְהוָה וְאֶל-יֹשְׁבֵי בָבֶל וְאֶל-שָׂרֶיהָ וְאֶל-חֲכָמֶיהָ&#x05c3;&nbsp;&nbsp;&nbsp;
<A NAME="36"> </A>
<B class="number">לו</B>&nbsp;חֶרֶב אֶל-הַבַּדִּים וְנֹאָלוּ חֶרֶב אֶל-גִּבּוֹרֶיהָ וָחָתּוּ&#x05c3;&nbsp;&nbsp;&nbsp;
<A NAME="37"> </A>
<B class="number">לז</B>&nbsp;חֶרֶב אֶל-סוּסָיו וְאֶל-רִכְבּוֹ וְאֶל-כָּל-הָעֶרֶב אֲשֶׁר בְּתוֹכָהּ וְהָיוּ לְנָשִׁים חֶרֶב אֶל-אוֹצְרֹתֶיהָ וּבֻזָּזוּ&#x05c3;&nbsp;&nbsp;&nbsp;
<A NAME="38"> </A>
<B class="number">לח</B>&nbsp;חֹרֶב אֶל-מֵימֶיהָ וְיָבֵשׁוּ  כִּי אֶרֶץ פְּסִלִים הִיא וּבָאֵימִים יִתְהֹלָלוּ&#x05c3;&nbsp;&nbsp;&nbsp;
<A NAME="39"> </A>
<B class="number">לט</B>&nbsp;לָכֵן יֵשְׁבוּ צִיִּים אֶת-אִיִּים וְיָשְׁבוּ בָהּ בְּנוֹת יַעֲנָה וְלֹא-תֵשֵׁב עוֹד לָנֶצַח וְלֹא תִשְׁכּוֹן עַד-דּוֹר וָדֹר&#x05c3;&nbsp;&nbsp;&nbsp;
<A NAME="40"> </A>
<B class="number">מ</B>&nbsp;כְּמַהְפֵּכַת אֱלֹהִים אֶת-סְדֹם וְאֶת-עֲמֹרָה וְאֶת-שְׁכֵנֶיהָ נְאֻם-יְהוָה  לֹא-יֵשֵׁב שָׁם אִישׁ וְלֹא-יָגוּר בָּהּ בֶּן-אָדָם&#x05c3;&nbsp;&nbsp;&nbsp;
<A NAME="41"> </A>
<B class="number">מא</B>&nbsp;הִנֵּה עַם בָּא מִצָּפוֹן וְגוֹי גָּדוֹל וּמְלָכִים רַבִּים יֵעֹרוּ מִיַּרְכְּתֵי-אָרֶץ&#x05c3;&nbsp;&nbsp;&nbsp;
<A NAME="42"> </A>
<B class="number">מב</B>&nbsp;קֶשֶׁת וְכִידֹן יַחֲזִיקוּ אַכְזָרִי הֵמָּה וְלֹא יְרַחֵמוּ קוֹלָם כַּיָּם יֶהֱמֶה וְעַל-סוּסִים יִרְכָּבוּ עָרוּךְ כְּאִישׁ לַמִּלְחָמָה עָלַיִךְ בַּת-בָּבֶל&#x05c3;&nbsp;&nbsp;&nbsp;
<A NAME="43"> </A>
<B class="number">מג</B>&nbsp;שָׁמַע מֶלֶךְ-בָּבֶל אֶת-שִׁמְעָם וְרָפוּ יָדָיו צָרָה הֶחֱזִיקַתְהוּ חִיל כַּיּוֹלֵדָה&#x05c3;&nbsp;&nbsp;&nbsp;
<A NAME="44"> </A>
<B class="number">מד</B>&nbsp;הִנֵּה כְּאַרְיֵה יַעֲלֶה מִגְּאוֹן הַיַּרְדֵּן אֶל-נְוֵה אֵיתָן כִּי-אַרְגִּעָה ארוצם (אֲרִיצֵם) מֵעָלֶיהָ וּמִי בָחוּר אֵלֶיהָ אֶפְקֹד  כִּי מִי כָמוֹנִי וּמִי יוֹעִדֶנִּי וּמִי-זֶה רֹעֶה אֲשֶׁר יַעֲמֹד לְפָנָי&#x05c3;&nbsp;&nbsp;&nbsp;
<A NAME="45"> </A>
<B class="number">מה</B>&nbsp;לָכֵן שִׁמְעוּ עֲצַת-יְהוָה אֲשֶׁר יָעַץ אֶל-בָּבֶל וּמַחְשְׁבוֹתָיו אֲשֶׁר חָשַׁב אֶל-אֶרֶץ כַּשְׂדִּים  אִם-לֹא יִסְחָבוּם צְעִירֵי הַצֹּאן אִם-לֹא יַשִּׁים עֲלֵיהֶם נָוֶה&#x05c3;&nbsp;&nbsp;&nbsp;
<A NAME="46"> </A>
<B class="number">מו</B>&nbsp;מִקּוֹל נִתְפְּשָׂה בָבֶל נִרְעֲשָׁה הָאָרֶץ וּזְעָקָה בַּגּוֹיִם נִשְׁמָע&#x05c3;&nbsp;&nbsp;&nbsp;<big class="mark">ס</big></P>

<a href="Yirmiah51.htm">לפרק הבא</a> * * * <a href="Yirmiah00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>