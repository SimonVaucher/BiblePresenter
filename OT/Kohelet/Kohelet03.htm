<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - שמות פרק ג</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Kohelet02.htm">לפרק הקודם</a> * * * <a href="Kohelet00.htm" target="chapters">תוכן העניינים</a>
<H1>קוהלת פרק ג</H1>

<A NAME="1"> </A>
<P><B class="number">א</B>&nbsp;לַכֹּל זְמָן וְעֵת לְכָל-חֵפֶץ תַּחַת הַשָּׁמָיִם&#x05c3;&nbsp;&nbsp;&nbsp;<big class="mark">פ</big></P>
<A NAME="2"> </A>
<P><B class="number">ב</B>&nbsp;&nbsp;&nbsp;&nbsp; &nbsp;&nbsp;עֵת לָלֶדֶת&nbsp;&nbsp;&nbsp;&nbsp;&nbsp;&nbsp;&nbsp; וְעֵת לָמוּת<BR>          עֵת לָטַעַת&nbsp;&nbsp;&nbsp;&nbsp;&nbsp;&nbsp;&nbsp; וְעֵת לַעֲקוֹר נָטוּעַ&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;       עֵת לַהֲרוֹג        וְעֵת לִרְפּוֹא<BR>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; עֵת לִפְרוֹץ&nbsp;&nbsp;&nbsp;&nbsp;&nbsp;&nbsp;&nbsp; וְעֵת לִבְנוֹת&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;&nbsp;&nbsp;&nbsp; &nbsp;&nbsp;עֵת לִבְכּוֹת&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; וְעֵת לִשְׂחוֹק<BR>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; עֵת סְפוֹד&nbsp;&nbsp;&nbsp;&nbsp;&nbsp;&nbsp;&nbsp;&nbsp; וְעֵת רְקוֹד&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;&nbsp;&nbsp;&nbsp; &nbsp;&nbsp;עֵת לְהַשְׁלִיךְ אֲבָנִים&nbsp;&nbsp;&nbsp;&nbsp;&nbsp;&nbsp;&nbsp; וְעֵת כְּנוֹס אֲבָנִים<BR>          עֵת לַחֲבוֹק&nbsp;&nbsp;&nbsp;&nbsp;&nbsp;&nbsp;&nbsp;&nbsp; וְעֵת לִרְחֹק מֵחַבֵּק&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;&nbsp;&nbsp;&nbsp; &nbsp;&nbsp;עֵת לְבַקֵּשׁ&nbsp;&nbsp;&nbsp;&nbsp;&nbsp;&nbsp;&nbsp;&nbsp; וְעֵת לְאַבֵּד<BR>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; עֵת לִשְׁמוֹר&nbsp;&nbsp;&nbsp;&nbsp;&nbsp;&nbsp;&nbsp; וְעֵת לְהַשְׁלִיךְ&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;&nbsp;&nbsp;&nbsp; &nbsp;&nbsp;עֵת לִקְרוֹעַ&nbsp;&nbsp;&nbsp;&nbsp;&nbsp;&nbsp;&nbsp; וְעֵת לִתְפּוֹר<BR>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; עֵת לַחֲשׁוֹת&nbsp;&nbsp;&nbsp;&nbsp;&nbsp;&nbsp;&nbsp; וְעֵת לְדַבֵּר&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;       עֵת לֶאֱהֹב         וְעֵת לִשְׂנֹא<BR>          עֵת מִלְחָמָה        וְעֵת שָׁלוֹם&#x05c3;&nbsp;&nbsp;&nbsp;<big class="mark">פ</big></P>
<A NAME="9"> </A>
<P><B class="number">ט</B>&nbsp;        מַה-יִּתְרוֹן הָעוֹשֶׂה בַּאֲשֶׁר הוּא עָמֵל&#x05c3;&nbsp;&nbsp;&nbsp;
<A NAME="10"> </A>
<B class="number">י</B>&nbsp;רָאִיתִי אֶת-הָעִנְיָן אֲשֶׁר נָתַן אֱלֹהִים לִבְנֵי הָאָדָם לַעֲנוֹת בּוֹ&#x05c3;&nbsp;&nbsp;&nbsp;
<A NAME="11"> </A>
<B class="number">יא</B>&nbsp;אֶת-הַכֹּל עָשָׂה יָפֶה בְעִתּוֹ גַּם אֶת-הָעֹלָם נָתַן בְּלִבָּם מִבְּלִי אֲשֶׁר לֹא-יִמְצָא הָאָדָם אֶת-הַמַּעֲשֶׂה אֲשֶׁר-עָשָׂה הָאֱלֹהִים מֵרֹאשׁ וְעַד-סוֹף&#x05c3;&nbsp;&nbsp;&nbsp;
<A NAME="12"> </A>
<B class="number">יב</B>&nbsp;יָדַעְתִּי כִּי אֵין טוֹב בָּם כִּי אִם-לִשְׂמוֹחַ וְלַעֲשׂוֹת טוֹב בְּחַיָּיו&#x05c3;&nbsp;&nbsp;&nbsp;
<A NAME="13"> </A>
<B class="number">יג</B>&nbsp;וְגַם כָּל-הָאָדָם שֶׁיֹּאכַל וְשָׁתָה וְרָאָה טוֹב בְּכָל-עֲמָלוֹ מַתַּת אֱלֹהִים הִיא&#x05c3;&nbsp;&nbsp;&nbsp;
<A NAME="14"> </A>
<B class="number">יד</B>&nbsp;יָדַעְתִּי כִּי כָּל-אֲשֶׁר יַעֲשֶׂה הָאֱלֹהִים הוּא יִהְיֶה לְעוֹלָם עָלָיו אֵין לְהוֹסִיף וּמִמֶּנּוּ אֵין לִגְרֹעַ וְהָאֱלֹהִים עָשָׂה שֶׁיִּרְאוּ מִלְּפָנָיו&#x05c3;&nbsp;&nbsp;&nbsp;
<A NAME="15"> </A>
<B class="number">טו</B>&nbsp;מַה-שֶּׁהָיָה כְּבָר הוּא וַאֲשֶׁר לִהְיוֹת כְּבָר הָיָה וְהָאֱלֹהִים יְבַקֵּשׁ אֶת-נִרְדָּף&#x05c3;&nbsp;&nbsp;&nbsp;
<A NAME="16"> </A>
<B class="number">טז</B>&nbsp;וְעוֹד רָאִיתִי תַּחַת הַשָּׁמֶשׁ  מְקוֹם הַמִּשְׁפָּט שָׁמָּה הָרֶשַׁע וּמְקוֹם הַצֶּדֶק שָׁמָּה הָרָשַׁע&#x05c3;&nbsp;&nbsp;&nbsp;
<A NAME="17"> </A>
<B class="number">יז</B>&nbsp;אָמַרְתִּי אֲנִי בְּלִבִּי אֶת-הַצַּדִּיק וְאֶת-הָרָשָׁע יִשְׁפֹּט הָאֱלֹהִים  כִּי-עֵת לְכָל-חֵפֶץ וְעַל כָּל-הַמַּעֲשֶׂה שָׁם&#x05c3;&nbsp;&nbsp;&nbsp;
<A NAME="18"> </A>
<B class="number">יח</B>&nbsp;אָמַרְתִּי אֲנִי בְּלִבִּי עַל-דִּבְרַת בְּנֵי הָאָדָם לְבָרָם הָאֱלֹהִים וְלִרְאוֹת שְׁהֶם-בְּהֵמָה הֵמָּה לָהֶם&#x05c3;&nbsp;&nbsp;&nbsp;
<A NAME="19"> </A>
<B class="number">יט</B>&nbsp;כִּי מִקְרֶה בְנֵי-הָאָדָם וּמִקְרֶה הַבְּהֵמָה וּמִקְרֶה אֶחָד לָהֶם כְּמוֹת זֶה כֵּן מוֹת זֶה וְרוּחַ אֶחָד לַכֹּל וּמוֹתַר הָאָדָם מִן-הַבְּהֵמָה אָיִן כִּי הַכֹּל הָבֶל&#x05c3;&nbsp;&nbsp;&nbsp;
<A NAME="20"> </A>
<B class="number">כ</B>&nbsp;הַכֹּל הוֹלֵךְ אֶל-מָקוֹם אֶחָד הַכֹּל הָיָה מִן-הֶעָפָר וְהַכֹּל שָׁב אֶל-הֶעָפָר&#x05c3;&nbsp;&nbsp;&nbsp;
<A NAME="21"> </A>
<B class="number">כא</B>&nbsp;מִי יוֹדֵעַ רוּחַ בְּנֵי הָאָדָם הָעֹלָה הִיא לְמָעְלָה וְרוּחַ הַבְּהֵמָה הַיֹּרֶדֶת הִיא לְמַטָּה לָאָרֶץ&#x05c3;&nbsp;&nbsp;&nbsp;
<A NAME="22"> </A>
<B class="number">כב</B>&nbsp;וְרָאִיתִי כִּי אֵין טוֹב מֵאֲשֶׁר יִשְׂמַח הָאָדָם בְּמַעֲשָׂיו כִּי-הוּא חֶלְקוֹ  כִּי מִי יְבִיאֶנּוּ לִרְאוֹת בְּמֶה שֶׁיִּהְיֶה אַחֲרָיו&#x05c3;&nbsp;&nbsp;&nbsp;</P>

<a href="Kohelet04.htm">לפרק הבא</a> * * * <a href="Kohelet00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>