<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - שמות פרק טו</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Shemot14.htm">לפרק הקודם</a> * * * <a href="Shemot00.htm" target="chapters">תוכן העניינים</a>
<H1>שמות פרק טו</H1>

<A NAME="1"> </A>
<P><B class="number">א</B>&nbsp;אָז יָשִׁיר-מֹשֶׁה וּבְנֵי יִשְׂרָאֵל אֶת-הַשִּׁירָה הַזֹּאת לַיהוָה וַיֹּאמְרוּ&nbsp;&nbsp;&nbsp;<big class="mark">ר</big><BR> לֵאמֹר&nbsp;&nbsp;&nbsp;<big class="mark">ס</big>&nbsp;&nbsp;&nbsp;אָשִׁירָה לַיהוָה כִּי-גָאֹה גָּאָה&nbsp;&nbsp;&nbsp;<big class="mark">ס</big>&nbsp;&nbsp;&nbsp;סוּס&nbsp;&nbsp;&nbsp;<big class="mark">ר</big><BR> וְרֹכְבוֹ רָמָה בַיָּם&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="2"> </A>
<B class="number">ב</B>&nbsp;עָזִּי וְזִמְרָת יָהּ וַיְהִי-לִי&nbsp;&nbsp;&nbsp;<big class="mark">ר</big><BR> לִישׁוּעָה&nbsp;&nbsp;&nbsp;<big class="mark">ס</big>&nbsp;&nbsp;&nbsp;זֶה אֵלִי וְאַנְוֵהוּ 
<big class="mark">ס</big>&nbsp;&nbsp;&nbsp; אֱלֹהֵי&nbsp;&nbsp;&nbsp;<big class="mark">ר</big><BR> אָבִי וַאֲרֹמְמֶנְהוּ&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="3"> </A>
<B class="number">ג</B>&nbsp;יְהוָה אִישׁ מִלְחָמָה יְהוָה&nbsp;&nbsp;&nbsp;<big class="mark">ר</big><BR> שְׁמוֹ&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="4"> </A>
<B class="number">ד</B>&nbsp;מַרְכְּבֹת פַּרְעֹה וְחֵילוֹ יָרָה בַיָּם&nbsp;&nbsp;&nbsp;<big class="mark">ס</big>&nbsp;&nbsp;&nbsp;וּמִבְחַר&nbsp;&nbsp;&nbsp;<big class="mark">ר</big><BR> שָׁלִשָׁיו טֻבְּעוּ בְיַם-סוּף&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="5"> </A>
<B class="number">ה</B>&nbsp;תְּהֹמֹת יְכַסְיֻמוּ יָרְדוּ בִמְצוֹלֹת כְּמוֹ&nbsp;&nbsp;&nbsp;<big class="mark">ר</big><BR> אָבֶן&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="6"> </A>
<B class="number">ו</B>&nbsp;יְמִינְךָ יְהוָה נֶאְדָּרִי בַּכֹּחַ&nbsp;&nbsp;&nbsp;<big class="mark">ס</big>&nbsp;&nbsp;&nbsp;יְמִינְךָ&nbsp;&nbsp;&nbsp;<big class="mark">ר</big><BR> יְהוָה תִּרְעַץ אוֹיֵב&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="7"> </A>
<B class="number">ז</B>&nbsp;וּבְרֹב גְּאוֹנְךָ תַּהֲרֹס&nbsp;&nbsp;&nbsp;<big class="mark">ר</big><BR> קָמֶיךָ&nbsp;&nbsp;&nbsp;<big class="mark">ס</big>&nbsp;&nbsp;&nbsp;תְּשַׁלַּח חֲרֹנְךָ יֹאכְלֵמוֹ כַּקַּשׁ&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="8"> </A>
<B class="number">ח</B>&nbsp;וּבְרוּחַ&nbsp;&nbsp;&nbsp;<big class="mark">ר</big><BR> אַפֶּיךָ נֶעֶרְמוּ מַיִם&nbsp;&nbsp;&nbsp;<big class="mark">ס</big>&nbsp;&nbsp;&nbsp;נִצְּבוּ כְמוֹ-נֵד&nbsp;&nbsp;&nbsp;<big class="mark">ר</big><BR> נֹזְלִים&nbsp;&nbsp;&nbsp;<big class="mark">ס</big>&nbsp;&nbsp;&nbsp;קָפְאוּ תְהֹמֹת בְּלֶב-יָם&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="9"> </A>
<B class="number">ט</B>&nbsp;אָמַר&nbsp;&nbsp;&nbsp;<big class="mark">ר</big><BR> אוֹיֵב אֶרְדֹּף אַשִּׂיג&nbsp;&nbsp;&nbsp;<big class="mark">ס</big>&nbsp;&nbsp;&nbsp;אֲחַלֵּק שָׁלָל תִּמְלָאֵמוֹ&nbsp;&nbsp;&nbsp;<big class="mark">ר</big><BR> נַפְשִׁי&nbsp;&nbsp;&nbsp;<big class="mark">ס</big>&nbsp;&nbsp;&nbsp;אָרִיק חַרְבִּי תּוֹרִישֵׁמוֹ יָדִי&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="10"> </A>
<B class="number">י</B>&nbsp;נָשַׁפְתָּ&nbsp;&nbsp;&nbsp;<big class="mark">ר</big><BR> בְרוּחֲךָ כִּסָּמוֹ יָם&nbsp;&nbsp;&nbsp;<big class="mark">ס</big>&nbsp;&nbsp;&nbsp;צָלְלוּ כַּעוֹפֶרֶת בְּמַיִם&nbsp;&nbsp;&nbsp;<big class="mark">ר</big><BR> אַדִּירִים&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="11"> </A>
<B class="number">יא</B>&nbsp;מִי-כָמֹכָה בָּאֵלִם יְהוָה&nbsp;&nbsp;&nbsp;<big class="mark">ס</big>&nbsp;&nbsp;&nbsp;מִי&nbsp;&nbsp;&nbsp;<big class="mark">ר</big><BR> כָּמֹכָה נֶאְדָּר בַּקֹּדֶשׁ&nbsp;&nbsp;&nbsp;<big class="mark">ס</big>&nbsp;&nbsp;&nbsp;נוֹרָא תְהִלֹּת עֹשֵׂה&nbsp;&nbsp;&nbsp;<big class="mark">ר</big><BR> פֶלֶא&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="12"> </A>
<B class="number">יב</B>&nbsp;נָטִיתָ יְמִינְךָ תִּבְלָעֵמוֹ אָרֶץ&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="13"> </A>
<B class="number">יג</B>&nbsp;נָחִיתָ&nbsp;&nbsp;&nbsp;<big class="mark">ר</big><BR> בְחַסְדְּךָ עַם-זוּ גָּאָלְתָּ&nbsp;&nbsp;&nbsp;<big class="mark">ס</big>&nbsp;&nbsp;&nbsp;נֵהַלְתָּ בְעָזְּךָ אֶל-נְוֵה&nbsp;&nbsp;&nbsp;<big class="mark">ר</big><BR> קָדְשֶׁךָ&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="14"> </A>
<B class="number">יד</B>&nbsp;שָׁמְעוּ עַמִּים יִרְגָּזוּן&nbsp;&nbsp;&nbsp;<big class="mark">ס</big>&nbsp;&nbsp;&nbsp;חִיל&nbsp;&nbsp;&nbsp;<big class="mark">ר</big><BR> אָחַז יֹשְׁבֵי פְּלָשֶׁת&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="15"> </A>
<B class="number">טו</B>&nbsp;אָז נִבְהֲלוּ אַלּוּפֵי&nbsp;&nbsp;&nbsp;<big class="mark">ר</big><BR> אֱדוֹם&nbsp;&nbsp;&nbsp;<big class="mark">ס</big>&nbsp;&nbsp;&nbsp;אֵילֵי מוֹאָב יֹאחֲזֵמוֹ רָעַד&nbsp;&nbsp;&nbsp;<big class="mark">ס</big>&nbsp;&nbsp;&nbsp;נָמֹגוּ&nbsp;&nbsp;&nbsp;<big class="mark">ר</big><BR> כֹּל יֹשְׁבֵי כְנָעַן&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="16"> </A>
<B class="number">טז</B>&nbsp;תִּפֹּל עֲלֵיהֶם אֵימָתָה&nbsp;&nbsp;&nbsp;<big class="mark">ר</big><BR> וָפַחַד&nbsp;&nbsp;&nbsp;<big class="mark">ס</big>&nbsp;&nbsp;&nbsp;בִּגְדֹל זְרוֹעֲךָ יִדְּמוּ כָּאָבֶן&nbsp;&nbsp;&nbsp;<big class="mark">ס</big>&nbsp;&nbsp;&nbsp;עַד&nbsp;&nbsp;&nbsp;<big class="mark">ר</big><BR> יַעֲבֹר עַמְּךָ יְהוָה&nbsp;&nbsp;&nbsp;<big class="mark">ס</big>&nbsp;&nbsp;&nbsp;עַד-יַעֲבֹר עַם-זוּ&nbsp;&nbsp;&nbsp;<big class="mark">ר</big><BR> קָנִיתָ&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="17"> </A>
<B class="number">יז</B>&nbsp;תְּבִאֵמוֹ וְתִטָּעֵמוֹ בְּהַר נַחֲלָתְךָ&nbsp;&nbsp;&nbsp;<big class="mark">ס</big>&nbsp;&nbsp;&nbsp;מָכוֹן&nbsp;&nbsp;&nbsp;<big class="mark">ר</big><BR> לְשִׁבְתְּךָ פָּעַלְתָּ יְהוָה&nbsp;&nbsp;&nbsp;<big class="mark">ס</big>&nbsp;&nbsp;&nbsp;מִקְּדָשׁ אֲדֹנָי כּוֹנְנוּ&nbsp;&nbsp;&nbsp;<big class="mark">ר</big><BR> יָדֶיךָ&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="18"> </A>
<B class="number">יח</B>&nbsp;יְהוָה יִמְלֹךְ לְעֹלָם וָעֶד&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;
<A NAME="19"> </A>
<B class="number">יט</B>&nbsp;כִּי&nbsp;&nbsp;&nbsp;<big class="mark">ר</big><BR> בָא סוּס פַּרְעֹה בְּרִכְבּוֹ וּבְפָרָשָׁיו בַּיָּם&nbsp;&nbsp;&nbsp;<big class="mark">ס</big>&nbsp;&nbsp;&nbsp;וַיָּשֶׁב יְהוָה עֲלֵהֶם&nbsp;&nbsp;&nbsp;<big class="mark">ר</big><BR> אֶת-מֵי הַיָּם&nbsp;&nbsp;&nbsp;<big class="mark">ס</big>&nbsp;&nbsp;&nbsp;וּבְנֵי יִשְׂרָאֵל הָלְכוּ בַיַּבָּשָׁה בְּתוֹךְ הַיָּם&#x05c3;&nbsp;&nbsp;&nbsp;<big class="mark">ר</big><BR> <big class="mark">ש</big></P>
<A NAME="20"> </A>
<P><B class="number">כ</B>&nbsp;וַתִּקַּח מִרְיָם הַנְּבִיאָה אֲחוֹת אַהֲרֹן אֶת-הַתֹּף בְּיָדָהּ וַתֵּצֶאןָ כָל-הַנָּשִׁים אַחֲרֶיהָ בְּתֻפִּים וּבִמְחֹלֹת&#x05c3;&nbsp;&nbsp;&nbsp;
<A NAME="21"> </A>
<B class="number">כא</B>&nbsp;וַתַּעַן לָהֶם מִרְיָם שִׁירוּ לַיהוָה כִּי-גָאֹה גָּאָה סוּס וְרֹכְבוֹ רָמָה בַיָּם&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;</P>
<A NAME="22"> </A>
<P><B class="number">כב</B>&nbsp;וַיַּסַּע מֹשֶׁה אֶת-יִשְׂרָאֵל מִיַּם-סוּף וַיֵּצְאוּ אֶל-מִדְבַּר-שׁוּר וַיֵּלְכוּ שְׁלֹשֶׁת-יָמִים בַּמִּדְבָּר וְלֹא-מָצְאוּ מָיִם&#x05c3;&nbsp;&nbsp;&nbsp;
<A NAME="23"> </A>
<B class="number">כג</B>&nbsp;וַיָּבֹאוּ מָרָתָה וְלֹא יָכְלוּ לִשְׁתֹּת מַיִם מִמָּרָה כִּי מָרִים הֵם עַל-כֵּן קָרָא-שְׁמָהּ מָרָה&#x05c3;&nbsp;&nbsp;&nbsp;
<A NAME="24"> </A>
<B class="number">כד</B>&nbsp;וַיִּלֹּנוּ הָעָם עַל-מֹשֶׁה לֵּאמֹר מַה-נִּשְׁתֶּה&#x05c3;&nbsp;&nbsp;&nbsp;
<A NAME="25"> </A>
<B class="number">כה</B>&nbsp;וַיִּצְעַק אֶל-יְהוָה וַיּוֹרֵהוּ יְהוָה עֵץ וַיַּשְׁלֵךְ אֶל-הַמַּיִם וַיִּמְתְּקוּ הַמָּיִם שָׁם שָׂם לוֹ חֹק וּמִשְׁפָּט וְשָׁם נִסָּהוּ&#x05c3;&nbsp;&nbsp;&nbsp;
<A NAME="26"> </A>
<B class="number">כו</B>&nbsp;וַיֹּאמֶר אִם-שָׁמוֹעַ תִּשְׁמַע לְקוֹל יְהוָה אֱלֹהֶיךָ וְהַיָּשָׁר בְּעֵינָיו תַּעֲשֶׂה וְהַאֲזַנְתָּ לְמִצְוֹתָיו וְשָׁמַרְתָּ כָּל-חֻקָּיו כָּל-הַמַּחֲלָה אֲשֶׁר-שַׂמְתִּי בְמִצְרַיִם לֹא-אָשִׂים עָלֶיךָ כִּי אֲנִי יְהוָה רֹפְאֶךָ&#x05c3;&nbsp;&nbsp;&nbsp;<big class="mark">ס</big>&nbsp;&nbsp;&nbsp;</P>
<A NAME="27"> </A>
<P><span class="x" onmousemove="Show('perush','עליה רביעית' ,event);" onmouseout="Hide();">[רביעי]</span>&nbsp;<B class="number">כז</B>&nbsp;וַיָּבֹאוּ אֵילִמָה וְשָׁם שְׁתֵּים עֶשְׂרֵה עֵינֹת מַיִם וְשִׁבְעִים תְּמָרִים וַיַּחֲנוּ-שָׁם עַל-הַמָּיִם&#x05c3;&nbsp;&nbsp;&nbsp;</P>

<a href="Shemot16.htm">לפרק הבא</a> * * * <a href="Shemot00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>