<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - בראשית פרק כו</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Bereshit25.htm">לפרק הקודם</a> * * * <a href="Bereshit00.htm" target="chapters">תוכן העניינים</a>
<H1>בראשית פרק כו</H1>

<A NAME="1"> </A>
<P><B class="number">א</B>&nbsp;וַיְהִי רָעָב בָּאָרֶץ מִלְּבַד הָרָעָב הָרִאשׁוֹן אֲשֶׁר הָיָה בִּימֵי אַבְרָהָם וַיֵּלֶךְ יִצְחָק אֶל-אֲבִימֶלֶךְ מֶלֶךְ-פְּלִשְׁתִּים גְּרָרָה&#x05c3;&nbsp;&nbsp;&nbsp;
<A NAME="2"> </A>
<B class="number">ב</B>&nbsp;וַיֵּרָא אֵלָיו יְהוָה וַיֹּאמֶר אַל-תֵּרֵד מִצְרָיְמָה שְׁכֹן בָּאָרֶץ אֲשֶׁר אֹמַר אֵלֶיךָ&#x05c3;&nbsp;&nbsp;&nbsp;
<A NAME="3"> </A>
<B class="number">ג</B>&nbsp;גּוּר בָּאָרֶץ הַזֹּאת וְאֶהְיֶה עִמְּךָ וַאֲבָרְכֶךָּ כִּי-לְךָ וּלְזַרְעֲךָ אֶתֵּן אֶת-כָּל-הָאֲרָצֹת הָאֵל וַהֲקִמֹתִי אֶת-הַשְּׁבֻעָה אֲשֶׁר נִשְׁבַּעְתִּי לְאַבְרָהָם אָבִיךָ&#x05c3;&nbsp;&nbsp;&nbsp;
<A NAME="4"> </A>
<B class="number">ד</B>&nbsp;וְהִרְבֵּיתִי אֶת-זַרְעֲךָ כְּכוֹכְבֵי הַשָּׁמַיִם וְנָתַתִּי לְזַרְעֲךָ אֵת כָּל-הָאֲרָצֹת הָאֵל וְהִתְבָּרְכוּ בְזַרְעֲךָ כֹּל גּוֹיֵי הָאָרֶץ&#x05c3;&nbsp;&nbsp;&nbsp;
<A NAME="5"> </A>
<B class="number">ה</B>&nbsp;עֵקֶב אֲשֶׁר-שָׁמַע אַבְרָהָם בְּקֹלִי וַיִּשְׁמֹר מִשְׁמַרְתִּי מִצְוֹתַי חֻקּוֹתַי וְתוֹרֹתָי&#x05c3;&nbsp;&nbsp;&nbsp;
<A NAME="6"> </A>
<span class="x" onmousemove="Show('perush','עליה שנית' ,event);" onmouseout="Hide();">[שני]</span>&nbsp;<B class="number">ו</B>&nbsp;וַיֵּשֶׁב יִצְחָק בִּגְרָר&#x05c3;&nbsp;&nbsp;&nbsp;
<A NAME="7"> </A>
<B class="number">ז</B>&nbsp;וַיִּשְׁאֲלוּ אַנְשֵׁי הַמָּקוֹם לְאִשְׁתּוֹ וַיֹּאמֶר אֲחֹתִי הִוא כִּי יָרֵא לֵאמֹר אִשְׁתִּי פֶּן-יַהַרְגֻנִי אַנְשֵׁי הַמָּקוֹם עַל-רִבְקָה כִּי-טוֹבַת מַרְאֶה הִוא&#x05c3;&nbsp;&nbsp;&nbsp;
<A NAME="8"> </A>
<B class="number">ח</B>&nbsp;וַיְהִי כִּי אָרְכוּ-לוֹ שָׁם הַיָּמִים וַיַּשְׁקֵף אֲבִימֶלֶךְ מֶלֶךְ פְּלִשְׁתִּים בְּעַד הַחַלּוֹן וַיַּרְא וְהִנֵּה יִצְחָק מְצַחֵק אֵת רִבְקָה אִשְׁתּוֹ&#x05c3;&nbsp;&nbsp;&nbsp;
<A NAME="9"> </A>
<B class="number">ט</B>&nbsp;וַיִּקְרָא אֲבִימֶלֶךְ לְיִצְחָק וַיֹּאמֶר אַךְ הִנֵּה אִשְׁתְּךָ הִוא וְאֵיךְ אָמַרְתָּ אֲחֹתִי הִוא וַיֹּאמֶר אֵלָיו יִצְחָק כִּי אָמַרְתִּי פֶּן-אָמוּת עָלֶיהָ&#x05c3;&nbsp;&nbsp;&nbsp;
<A NAME="10"> </A>
<B class="number">י</B>&nbsp;וַיֹּאמֶר אֲבִימֶלֶךְ מַה-זֹּאת עָשִׂיתָ לָּנוּ כִּמְעַט שָׁכַב אַחַד הָעָם אֶת-אִשְׁתֶּךָ וְהֵבֵאתָ עָלֵינוּ אָשָׁם&#x05c3;&nbsp;&nbsp;&nbsp;
<A NAME="11"> </A>
<B class="number">יא</B>&nbsp;וַיְצַו אֲבִימֶלֶךְ אֶת-כָּל-הָעָם לֵאמֹר הַנֹּגֵעַ בָּאִישׁ הַזֶּה וּבְאִשְׁתּוֹ מוֹת יוּמָת&#x05c3;&nbsp;&nbsp;&nbsp;
<A NAME="12"> </A>
<B class="number">יב</B>&nbsp;וַיִּזְרַע יִצְחָק בָּאָרֶץ הַהִוא וַיִּמְצָא בַּשָּׁנָה הַהִוא מֵאָה שְׁעָרִים וַיְבָרְכֵהוּ יְהוָה&#x05c3;&nbsp;&nbsp;&nbsp;
<A NAME="13"> </A>
<span class="x" onmousemove="Show('perush','עליה שלישית' ,event);" onmouseout="Hide();">[שלישי]</span>&nbsp;<B class="number">יג</B>&nbsp;וַיִּגְדַּל הָאִישׁ וַיֵּלֶךְ הָלוֹךְ וְגָדֵל עַד כִּי-גָדַל מְאֹד&#x05c3;&nbsp;&nbsp;&nbsp;
<A NAME="14"> </A>
<B class="number">יד</B>&nbsp;וַיְהִי-לוֹ מִקְנֵה-צֹאן וּמִקְנֵה בָקָר וַעֲבֻדָּה רַבָּה וַיְקַנְאוּ אֹתוֹ פְּלִשְׁתִּים&#x05c3;&nbsp;&nbsp;&nbsp;
<A NAME="15"> </A>
<B class="number">טו</B>&nbsp;וְכָל-הַבְּאֵרֹת אֲשֶׁר חָפְרוּ עַבְדֵי אָבִיו בִּימֵי אַבְרָהָם אָבִיו סִתְּמוּם פְּלִשְׁתִּים וַיְמַלְאוּם עָפָר&#x05c3;&nbsp;&nbsp;&nbsp;
<A NAME="16"> </A>
<B class="number">טז</B>&nbsp;וַיֹּאמֶר אֲבִימֶלֶךְ אֶל-יִצְחָק לֵךְ מֵעִמָּנוּ כִּי-עָצַמְתָּ מִמֶּנּוּ מְאֹד&#x05c3;&nbsp;&nbsp;&nbsp;
<A NAME="17"> </A>
<B class="number">יז</B>&nbsp;וַיֵּלֶךְ מִשָּׁם יִצְחָק וַיִּחַן בְּנַחַל-גְּרָר וַיֵּשֶׁב שָׁם&#x05c3;&nbsp;&nbsp;&nbsp;
<A NAME="18"> </A>
<B class="number">יח</B>&nbsp;וַיָּשָׁב יִצְחָק וַיַּחְפֹּר אֶת-בְּאֵרֹת הַמַּיִם אֲשֶׁר חָפְרוּ בִּימֵי אַבְרָהָם אָבִיו וַיְסַתְּמוּם פְּלִשְׁתִּים אַחֲרֵי מוֹת אַבְרָהָם וַיִּקְרָא לָהֶן שֵׁמוֹת כַּשֵּׁמֹת אֲשֶׁר-קָרָא לָהֶן אָבִיו&#x05c3;&nbsp;&nbsp;&nbsp;
<A NAME="19"> </A>
<B class="number">יט</B>&nbsp;וַיַּחְפְּרוּ עַבְדֵי-יִצְחָק בַּנָּחַל וַיִּמְצְאוּ-שָׁם בְּאֵר מַיִם חַיִּים&#x05c3;&nbsp;&nbsp;&nbsp;
<A NAME="20"> </A>
<B class="number">כ</B>&nbsp;וַיָּרִיבוּ רֹעֵי גְרָר עִם-רֹעֵי יִצְחָק לֵאמֹר לָנוּ הַמָּיִם וַיִּקְרָא שֵׁם-הַבְּאֵר עֵשֶׂק כִּי הִתְעַשְּׂקוּ עִמּוֹ&#x05c3;&nbsp;&nbsp;&nbsp;
<A NAME="21"> </A>
<B class="number">כא</B>&nbsp;וַיַּחְפְּרוּ בְּאֵר אַחֶרֶת וַיָּרִיבוּ גַּם-עָלֶיהָ וַיִּקְרָא שְׁמָהּ שִׂטְנָה&#x05c3;&nbsp;&nbsp;&nbsp;
<A NAME="22"> </A>
<B class="number">כב</B>&nbsp;וַיַּעְתֵּק מִשָּׁם וַיַּחְפֹּר בְּאֵר אַחֶרֶת וְלֹא רָבוּ עָלֶיהָ וַיִּקְרָא שְׁמָהּ רְחֹבוֹת וַיֹּאמֶר כִּי-עַתָּה הִרְחִיב יְהוָה לָנוּ וּפָרִינוּ בָאָרֶץ&#x05c3;&nbsp;&nbsp;&nbsp;
<A NAME="23"> </A>
<span class="x" onmousemove="Show('perush','עליה רביעית' ,event);" onmouseout="Hide();">[רביעי]</span>&nbsp;<B class="number">כג</B>&nbsp;וַיַּעַל מִשָּׁם בְּאֵר שָׁבַע&#x05c3;&nbsp;&nbsp;&nbsp;
<A NAME="24"> </A>
<B class="number">כד</B>&nbsp;וַיֵּרָא אֵלָיו יְהוָה בַּלַּיְלָה הַהוּא וַיֹּאמֶר אָנֹכִי אֱלֹהֵי אַבְרָהָם אָבִיךָ אַל-תִּירָא כִּי-אִתְּךָ אָנֹכִי וּבֵרַכְתִּיךָ וְהִרְבֵּיתִי אֶת-זַרְעֲךָ בַּעֲבוּר אַבְרָהָם עַבְדִּי&#x05c3;&nbsp;&nbsp;&nbsp;
<A NAME="25"> </A>
<B class="number">כה</B>&nbsp;וַיִּבֶן שָׁם מִזְבֵּחַ וַיִּקְרָא בְּשֵׁם יְהוָה וַיֶּט-שָׁם אָהֳלוֹ וַיִּכְרוּ-שָׁם עַבְדֵי-יִצְחָק בְּאֵר&#x05c3;&nbsp;&nbsp;&nbsp;
<A NAME="26"> </A>
<B class="number">כו</B>&nbsp;וַאֲבִימֶלֶךְ הָלַךְ אֵלָיו מִגְּרָר וַאֲחֻזַּת מֵרֵעֵהוּ וּפִיכֹל שַׂר-צְבָאוֹ&#x05c3;&nbsp;&nbsp;&nbsp;
<A NAME="27"> </A>
<B class="number">כז</B>&nbsp;וַיֹּאמֶר אֲלֵהֶם יִצְחָק מַדּוּעַ בָּאתֶם אֵלָי וְאַתֶּם שְׂנֵאתֶם אֹתִי וַתְּשַׁלְּחוּנִי מֵאִתְּכֶם&#x05c3;&nbsp;&nbsp;&nbsp;
<A NAME="28"> </A>
<B class="number">כח</B>&nbsp;וַיֹּאמְרוּ רָאוֹ רָאִינוּ כִּי-הָיָה יְהוָה עִמָּךְ וַנֹּאמֶר תְּהִי נָא אָלָה בֵּינוֹתֵינוּ בֵּינֵינוּ וּבֵינֶךָ וְנִכְרְתָה בְרִית עִמָּךְ&#x05c3;&nbsp;&nbsp;&nbsp;
<A NAME="29"> </A>
<B class="number">כט</B>&nbsp;אִם-תַּעֲשֵׂה עִמָּנוּ רָעָה כַּאֲשֶׁר לֹא נְגַעֲנוּךָ וְכַאֲשֶׁר עָשִׂינוּ עִמְּךָ רַק-טוֹב וַנְּשַׁלֵּחֲךָ בְּשָׁלוֹם אַתָּה עַתָּה בְּרוּךְ יְהוָה&#x05c3;&nbsp;&nbsp;&nbsp;
<A NAME="30"> </A>
<span class="x" onmousemove="Show('perush','עליה חמישית' ,event);" onmouseout="Hide();">[חמישי]</span>&nbsp;<B class="number">ל</B>&nbsp;וַיַּעַשׂ לָהֶם מִשְׁתֶּה וַיֹּאכְלוּ וַיִּשְׁתּוּ&#x05c3;&nbsp;&nbsp;&nbsp;
<A NAME="31"> </A>
<B class="number">לא</B>&nbsp;וַיַּשְׁכִּימוּ בַבֹּקֶר וַיִּשָּׁבְעוּ אִישׁ לְאָחִיו וַיְשַׁלְּחֵם יִצְחָק וַיֵּלְכוּ מֵאִתּוֹ בְּשָׁלוֹם&#x05c3;&nbsp;&nbsp;&nbsp;
<A NAME="32"> </A>
<B class="number">לב</B>&nbsp;וַיְהִי בַּיּוֹם הַהוּא וַיָּבֹאוּ עַבְדֵי יִצְחָק וַיַּגִּדוּ לוֹ עַל-אֹדוֹת הַבְּאֵר אֲשֶׁר חָפָרוּ וַיֹּאמְרוּ לוֹ מָצָאנוּ מָיִם&#x05c3;&nbsp;&nbsp;&nbsp;
<A NAME="33"> </A>
<B class="number">לג</B>&nbsp;וַיִּקְרָא אֹתָהּ שִׁבְעָה עַל-כֵּן שֵׁם-הָעִיר בְּאֵר שֶׁבַע עַד הַיּוֹם הַזֶּה&#x05c3;&nbsp;&nbsp;&nbsp;<big class="mark">ס</big></P>
<A NAME="34"> </A>
<P><B class="number">לד</B>&nbsp;וַיְהִי עֵשָׂו בֶּן-אַרְבָּעִים שָׁנָה וַיִּקַּח אִשָּׁה אֶת-יְהוּדִית בַּת-בְּאֵרִי הַחִתִּי וְאֶת-בָּשְׂמַת בַּת-אֵילֹן הַחִתִּי&#x05c3;&nbsp;&nbsp;&nbsp;
<A NAME="35"> </A>
<B class="number">לה</B>&nbsp;וַתִּהְיֶיןָ מֹרַת רוּחַ לְיִצְחָק וּלְרִבְקָה&#x05c3;&nbsp;&nbsp;&nbsp;<big class="mark">ס</big></P>

<a href="Bereshit27.htm">לפרק הבא</a> * * * <a href="Bereshit00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>