<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<TITLE>תנ"ך מנוקד - יחזקאל פרק יג</TITLE>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Yechezkel12.htm" target="show">לפרק הקודם</a> * * * <a href="Yechezkel00.htm" target="chapters">תוכן העניינים</a>
<H1>יחזקאל פרק יג</H1>

<A NAME="1"> </A>
<P><B class="number">א</B>&nbsp;וַיְהִי דְבַר-יְהוָה&nbsp; אֵלַי לֵאמֹר&#x05c3;&nbsp;&nbsp;&nbsp;
<A NAME="2"> </A>
<B class="number">ב</B>&nbsp;בֶּן-אָדָם&nbsp; הִנָּבֵא אֶל-נְבִיאֵי יִשְׂרָאֵל הַנִּבָּאִים&nbsp; וְאָמַרְתָּ לִנְבִיאֵי מִלִּבָּם&nbsp; שִׁמְעוּ דְּבַר-יְהוָה&#x05c3;&nbsp;&nbsp;&nbsp;
<A NAME="3"> </A>
<B class="number">ג</B>&nbsp;כֹּה אָמַר אֲדֹנָי יְהוִה&nbsp; הוֹי עַל-הַנְּבִיאִים הַנְּבָלִים&nbsp; אֲשֶׁר הֹלְכִים אַחַר רוּחָם&nbsp; וּלְבִלְתִּי רָאוּ&#x05c3;&nbsp;&nbsp;&nbsp;
<A NAME="4"> </A>
<B class="number">ד</B>&nbsp;כְּשֻׁעָלִים&nbsp; בָּחֳרָבוֹת נְבִיאֶיךָ יִשְׂרָאֵל&nbsp; הָיוּ&#x05c3;&nbsp;&nbsp;&nbsp;
<A NAME="5"> </A>
<B class="number">ה</B>&nbsp;לֹא עֲלִיתֶם בַּפְּרָצוֹת&nbsp; וַתִּגְדְּרוּ גָדֵר עַל-בֵּית יִשְׂרָאֵל&nbsp; לַעֲמֹד בַּמִּלְחָמָה&nbsp; בְּיוֹם יְהוָה&#x05c3;&nbsp;&nbsp;&nbsp;
<A NAME="6"> </A>
<B class="number">ו</B>&nbsp;חָזוּ שָׁוְא&nbsp; וְקֶסֶם כָּזָב הָאֹמְרִים נְאֻם-יְהוָה&nbsp; וַיהוָה לֹא שְׁלָחָם&nbsp; וְיִחֲלוּ&nbsp; לְקַיֵּם דָּבָר&#x05c3;&nbsp;&nbsp;&nbsp;
<A NAME="7"> </A>
<B class="number">ז</B>&nbsp;הֲלוֹא מַחֲזֵה-שָׁוְא חֲזִיתֶם&nbsp; וּמִקְסַם כָּזָב אֲמַרְתֶּם&nbsp; וְאֹמְרִים&nbsp; נְאֻם-יְהוָה&nbsp; וַאֲנִי&nbsp; לֹא דִבַּרְתִּי&#x05c3;&nbsp;&nbsp;&nbsp;<big class="mark">ס</big></P>
<A NAME="8"> </A>
<P><B class="number">ח</B>&nbsp;לָכֵן&nbsp; כֹּה אָמַר אֲדֹנָי יְהוִה&nbsp; יַעַן דַּבֶּרְכֶם שָׁוְא&nbsp; וַחֲזִיתֶם כָּזָב לָכֵן הִנְנִי אֲלֵיכֶם&nbsp; נְאֻם אֲדֹנָי יְהוִה&#x05c3;&nbsp;&nbsp;&nbsp;
<A NAME="9"> </A>
<B class="number">ט</B>&nbsp;וְהָיְתָה יָדִי&nbsp; אֶל-הַנְּבִיאִים הַחֹזִים שָׁוְא וְהַקֹּסְמִים כָּזָב&nbsp; בְּסוֹד עַמִּי לֹא-יִהְיוּ וּבִכְתָב בֵּית-יִשְׂרָאֵל לֹא יִכָּתֵבוּ&nbsp; וְאֶל-אַדְמַת יִשְׂרָאֵל לֹא יָבֹאוּ&nbsp; וִידַעְתֶּם&nbsp; כִּי אֲנִי אֲדֹנָי יְהוִה&#x05c3;&nbsp;&nbsp;&nbsp;
<A NAME="10"> </A>
<B class="number">י</B>&nbsp;יַעַן וּבְיַעַן הִטְעוּ אֶת-עַמִּי&nbsp; לֵאמֹר שָׁלוֹם וְאֵין שָׁלוֹם&nbsp; וְהוּא בֹּנֶה חַיִץ&nbsp; וְהִנָּם טָחִים אֹתוֹ תָּפֵל&#x05c3;&nbsp;&nbsp;&nbsp;
<A NAME="11"> </A>
<B class="number">יא</B>&nbsp;אֱמֹר אֶל-טָחֵי תָפֵל&nbsp; וְיִפֹּל&nbsp; הָיָה גֶּשֶׁם שׁוֹטֵף&nbsp; וְאַתֵּנָה אַבְנֵי אֶלְגָּבִישׁ תִּפֹּלְנָה&nbsp; וְרוּחַ סְעָרוֹת&nbsp; תְּבַקֵּעַ&#x05c3;&nbsp;&nbsp;&nbsp;
<A NAME="12"> </A>
<B class="number">יב</B>&nbsp;וְהִנֵּה&nbsp; נָפַל הַקִּיר   הֲלוֹא יֵאָמֵר אֲלֵיכֶם&nbsp; אַיֵּה הַטִּיחַ אֲשֶׁר טַחְתֶּם&#x05c3;&nbsp;&nbsp;&nbsp;<big class="mark">ס</big></P>
<A NAME="13"> </A>
<P><B class="number">יג</B>&nbsp;לָכֵן&nbsp; כֹּה אָמַר אֲדֹנָי יְהוִה&nbsp; וּבִקַּעְתִּי רוּחַ-סְעָרוֹת&nbsp; בַּחֲמָתִי&nbsp; וְגֶשֶׁם שֹׁטֵף בְּאַפִּי יִהְיֶה&nbsp; וְאַבְנֵי אֶלְגָּבִישׁ בְּחֵמָה לְכָלָה&#x05c3;&nbsp;&nbsp;&nbsp;
<A NAME="14"> </A>
<B class="number">יד</B>&nbsp;וְהָרַסְתִּי אֶת-הַקִּיר אֲשֶׁר-טַחְתֶּם תָּפֵל&nbsp; וְהִגַּעְתִּיהוּ אֶל-הָאָרֶץ וְנִגְלָה יְסֹדוֹ&nbsp; וְנָפְלָה וּכְלִיתֶם בְּתוֹכָהּ&nbsp; וִידַעְתֶּם כִּי-אֲנִי יְהוָה&#x05c3;&nbsp;&nbsp;&nbsp;
<A NAME="15"> </A>
<B class="number">טו</B>&nbsp;וְכִלֵּיתִי אֶת-חֲמָתִי בַּקִּיר&nbsp; וּבַטָּחִים אֹתוֹ תָּפֵל&nbsp; וְאֹמַר לָכֶם אֵין הַקִּיר&nbsp; וְאֵין הַטָּחִים אֹתוֹ&#x05c3;&nbsp;&nbsp;&nbsp;
<A NAME="16"> </A>
<B class="number">טז</B>&nbsp;נְבִיאֵי יִשְׂרָאֵל&nbsp; הַנִּבְּאִים אֶל-יְרוּשָׁלִַם&nbsp; וְהַחֹזִים לָהּ&nbsp; חֲזוֹן שָׁלֹם&nbsp; וְאֵין שָׁלֹם&nbsp; נְאֻם אֲדֹנָי יְהוִה&#x05c3;&nbsp;&nbsp;&nbsp;<big class="mark">פ</big></P>
<A NAME="17"> </A>
<P><B class="number">יז</B>&nbsp;וְאַתָּה בֶן-אָדָם&nbsp; שִׂים פָּנֶיךָ אֶל-בְּנוֹת עַמְּךָ&nbsp; הַמִּתְנַבְּאוֹת&nbsp; מִלִּבְּהֶן&nbsp; וְהִנָּבֵא&nbsp; עֲלֵיהֶן&#x05c3;&nbsp;&nbsp;&nbsp;
<A NAME="18"> </A>
<B class="number">יח</B>&nbsp;וְאָמַרְתָּ כֹּה-אָמַר אֲדֹנָי יְהוִה&nbsp; הוֹי לִמְתַפְּרוֹת כְּסָתוֹת עַל כָּל-אַצִּילֵי יָדַי וְעֹשׂוֹת הַמִּסְפָּחוֹת עַל-רֹאשׁ כָּל-קוֹמָה לְצוֹדֵד נְפָשׁוֹת&nbsp; הַנְּפָשׁוֹת תְּצוֹדֵדְנָה לְעַמִּי&nbsp; וּנְפָשׁוֹת לָכֶנָה תְחַיֶּינָה&#x05c3;&nbsp;&nbsp;&nbsp;
<A NAME="19"> </A>
<B class="number">יט</B>&nbsp;וַתְּחַלֶּלְנָה אֹתִי אֶל-עַמִּי&nbsp; בְּשַׁעֲלֵי שְׂעֹרִים וּבִפְתוֹתֵי לֶחֶם&nbsp; לְהָמִית נְפָשׁוֹת אֲשֶׁר לֹא-תְמוּתֶנָה&nbsp; וּלְחַיּוֹת נְפָשׁוֹת אֲשֶׁר לֹא-תִחְיֶינָה   בְּכַזֶּבְכֶם לְעַמִּי&nbsp; שֹׁמְעֵי כָזָב&#x05c3;&nbsp;&nbsp;&nbsp;<big class="mark">ס</big></P>
<A NAME="20"> </A>
<P><B class="number">כ</B>&nbsp;לָכֵן כֹּה-אָמַר אֲדֹנָי יְהוִה&nbsp; הִנְנִי אֶל-כִּסְּתוֹתֵיכֶנָה אֲשֶׁר אַתֵּנָה מְצֹדְדוֹת שָׁם אֶת-הַנְּפָשׁוֹת לְפֹרְחוֹת&nbsp; וְקָרַעְתִּי אֹתָם&nbsp; מֵעַל זְרוֹעֹתֵיכֶם&nbsp; וְשִׁלַּחְתִּי&nbsp; אֶת-הַנְּפָשׁוֹת&nbsp; אֲשֶׁר אַתֶּם מְצֹדְדוֹת אֶת-נְפָשִׁים&nbsp; לְפֹרְחֹת&#x05c3;&nbsp;&nbsp;&nbsp;
<A NAME="21"> </A>
<B class="number">כא</B>&nbsp;וְקָרַעְתִּי אֶת-מִסְפְּחֹתֵיכֶם&nbsp; וְהִצַּלְתִּי אֶת-עַמִּי מִיֶּדְכֶן&nbsp; וְלֹא-יִהְיוּ עוֹד בְּיֶדְכֶן&nbsp; לִמְצוּדָה&nbsp; וִידַעְתֶּן&nbsp; כִּי-אֲנִי יְהוָה&#x05c3;&nbsp;&nbsp;&nbsp;
<A NAME="22"> </A>
<B class="number">כב</B>&nbsp;יַעַן הַכְאוֹת לֵב-צַדִּיק שֶׁקֶר&nbsp; וַאֲנִי לֹא הִכְאַבְתִּיו&nbsp; וּלְחַזֵּק יְדֵי רָשָׁע&nbsp; לְבִלְתִּי-שׁוּב מִדַּרְכּוֹ הָרָע לְהַחֲיֹתוֹ&#x05c3;&nbsp;&nbsp;&nbsp;
<A NAME="23"> </A>
<B class="number">כג</B>&nbsp;לָכֵן&nbsp; שָׁוְא לֹא תֶחֱזֶינָה&nbsp; וְקֶסֶם&nbsp; לֹא-תִקְסַמְנָה עוֹד&nbsp; וְהִצַּלְתִּי אֶת-עַמִּי מִיֶּדְכֶן&nbsp; וִידַעְתֶּן כִּי-אֲנִי יְהוָה&#x05c3;&nbsp;&nbsp;&nbsp;</P>

<a href="Yechezkel14.htm">לפרק הבא</a> * * * <a href="Yechezkel00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>