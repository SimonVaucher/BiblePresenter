<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - תהילים פרק לד</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Tehillim33.htm">לפרק הקודם</a> * * * <a href="Tehillim00.htm" target="chapters">תוכן העניינים</a>
<H1>תהילים פרק לד</H1>

<A NAME="1"> </A>
<P><B class="number">א</B>&nbsp;&nbsp;&nbsp;לְדָוִד&nbsp;    בְּשַׁנּוֹתוֹ אֶת-טַעְמוֹ לִפְנֵי אֲבִימֶלֶךְ וַיְגָרְשֵׁהוּ וַיֵּלַךְ&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;&nbsp;&nbsp;אֲבָרְכָה אֶת-יְהוָה בְּכָל-עֵת&nbsp;&nbsp;&nbsp; תָּמִיד תְּהִלָּתוֹ בְּפִי&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;&nbsp;&nbsp;בַּיהוָה תִּתְהַלֵּל נַפְשִׁי    יִשְׁמְעוּ עֲנָוִים וְיִשְׂמָחוּ&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;&nbsp;&nbsp;גַּדְּלוּ לַיהוָה אִתִּי&nbsp;&nbsp;&nbsp; וּנְרוֹמְמָה שְׁמוֹ יַחְדָּו&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;&nbsp;&nbsp;דָּרַשְׁתִּי אֶת-יְהוָה וְעָנָנִי    וּמִכָּל-מְגוּרוֹתַי הִצִּילָנִי&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;&nbsp;&nbsp;הִבִּיטוּ אֵלָיו וְנָהָרוּ&nbsp;&nbsp;&nbsp; וּפְנֵיהֶם אַל-יֶחְפָּרוּ&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;&nbsp;&nbsp;זֶה עָנִי קָרָא וַיהוָה שָׁמֵעַ&nbsp;&nbsp;&nbsp; וּמִכָּל-צָרוֹתָיו הוֹשִׁיעוֹ&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;&nbsp;&nbsp;חֹנֶה מַלְאַךְ-יְהוָה סָבִיב לִירֵאָיו&nbsp;&nbsp;&nbsp; וַיְחַלְּצֵם&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;&nbsp;&nbsp;טַעֲמוּ וּרְאוּ כִּי-טוֹב יְהוָה&nbsp;&nbsp;&nbsp; אַשְׁרֵי הַגֶּבֶר יֶחֱסֶה-בּוֹ&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;&nbsp;&nbsp;יְראוּ אֶת-יְהוָה קְדֹשָׁיו&nbsp;&nbsp;&nbsp; כִּי-אֵין מַחְסוֹר לִירֵאָיו&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;&nbsp;&nbsp;כְּפִירִים רָשׁוּ וְרָעֵבוּ&nbsp;&nbsp;&nbsp; וְדֹרְשֵׁי יְהוָה לֹא-יַחְסְרוּ כָל-טוֹב&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;&nbsp;&nbsp;לְכוּ-בָנִים שִׁמְעוּ-לִי&nbsp;&nbsp;&nbsp; יִרְאַת יְהוָה אֲלַמֶּדְכֶם&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;&nbsp;&nbsp;מִי-הָאִישׁ הֶחָפֵץ חַיִּים&nbsp;&nbsp;&nbsp; אֹהֵב יָמִים לִרְאוֹת טוֹב&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;&nbsp;&nbsp;נְצֹר לְשׁוֹנְךָ מֵרָע&nbsp;&nbsp;&nbsp; וּשְׂפָתֶיךָ מִדַּבֵּר מִרְמָה&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;&nbsp;&nbsp;סוּר מֵרָע וַעֲשֵׂה-טוֹב&nbsp;&nbsp;&nbsp; בַּקֵּשׁ שָׁלוֹם וְרָדְפֵהוּ&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;&nbsp;&nbsp;עֵינֵי יְהוָה אֶל-צַדִּיקִים    וְאָזְנָיו אֶל-שַׁוְעָתָם&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;&nbsp;&nbsp;פְּנֵי יְהוָה בְּעֹשֵׂי רָע&nbsp;&nbsp;&nbsp; לְהַכְרִית מֵאֶרֶץ זִכְרָם&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;&nbsp;&nbsp;צָעֲקוּ וַיהוָה שָׁמֵעַ&nbsp;&nbsp;&nbsp; וּמִכָּל-צָרוֹתָם הִצִּילָם&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;&nbsp;&nbsp;קָרוֹב יְהוָה לְנִשְׁבְּרֵי-לֵב&nbsp;&nbsp;&nbsp; וְאֶת-דַּכְּאֵי-רוּחַ יוֹשִׁיעַ&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;&nbsp;&nbsp;רַבּוֹת רָעוֹת צַדִּיק&nbsp;&nbsp;&nbsp; וּמִכֻּלָּם יַצִּילֶנּוּ יְהוָה&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;&nbsp;&nbsp;שֹׁמֵר כָּל-עַצְמוֹתָיו&nbsp;&nbsp;&nbsp; אַחַת מֵהֵנָּה לֹא נִשְׁבָּרָה&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;&nbsp;&nbsp;תְּמוֹתֵת רָשָׁע רָעָה&nbsp;&nbsp;&nbsp; וְשֹׂנְאֵי צַדִּיק יֶאְשָׁמוּ&#x05c3;&nbsp;&nbsp;&nbsp;<BR>
<A NAME="23"> </A>
<B class="number">כג</B>&nbsp;&nbsp;&nbsp;פֹּדֶה יְהוָה נֶפֶשׁ עֲבָדָיו&nbsp;&nbsp;&nbsp; וְלֹא יֶאְשְׁמוּ כָּל-הַחֹסִים בּוֹ&#x05c3;&nbsp;&nbsp;&nbsp;</P>

<a href="Tehillim35.htm">לפרק הבא</a> * * * <a href="Tehillim00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>