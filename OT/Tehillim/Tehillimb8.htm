<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - תהילים פרק קיח</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Tehillimb7.htm">לפרק הקודם</a> * * * <a href="Tehillim00.htm" target="chapters">תוכן העניינים</a>
<H1>תהילים פרק קיח</H1>

<A NAME="1"> </A>
<P><B class="number">א</B>&nbsp;&nbsp;&nbsp;הוֹדוּ לַיהוָה כִּי-טוֹב&nbsp;&nbsp;&nbsp; כִּי לְעוֹלָם חַסְדּוֹ&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;&nbsp;&nbsp;יֹאמַר-נָא יִשְׂרָאֵל&nbsp;&nbsp;&nbsp; כִּי לְעוֹלָם חַסְדּוֹ&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;&nbsp;&nbsp;יֹאמְרוּ-נָא בֵית-אַהֲרֹן&nbsp;&nbsp;&nbsp; כִּי לְעוֹלָם חַסְדּוֹ&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;&nbsp;&nbsp;יֹאמְרוּ-נָא יִרְאֵי יְהוָה&nbsp;&nbsp;&nbsp; כִּי לְעוֹלָם חַסְדּוֹ&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;&nbsp;&nbsp;מִן-הַמֵּצַר קָרָאתִי יָּהּ&nbsp;&nbsp;&nbsp; עָנָנִי בַמֶּרְחָב יָהּ&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;&nbsp;&nbsp;יְהוָה לִי לֹא אִירָא&nbsp;&nbsp;&nbsp; מַה-יַּעֲשֶׂה לִי אָדָם&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;&nbsp;&nbsp;יְהוָה לִי בְּעֹזְרָי    וַאֲנִי אֶרְאֶה בְשֹׂנְאָי&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;&nbsp;&nbsp;טוֹב לַחֲסוֹת בַּיהוָה&nbsp;    מִבְּטֹחַ בָּאָדָם&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;&nbsp;&nbsp;טוֹב לַחֲסוֹת בַּיהוָה&nbsp;    מִבְּטֹחַ בִּנְדִיבִים&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;&nbsp;&nbsp;כָּל-גּוֹיִם סְבָבוּנִי    בְּשֵׁם יְהוָה כִּי אֲמִילַם&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;&nbsp;&nbsp;סַבּוּנִי גַם-סְבָבוּנִי    בְּשֵׁם יְהוָה כִּי אֲמִילַם&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;&nbsp;&nbsp;סַבּוּנִי כִדְבוֹרִים&nbsp;&nbsp;&nbsp;&nbsp; דֹּעֲכוּ כְּאֵשׁ קוֹצִים&#x05c3;&nbsp;&nbsp;&nbsp;<BR>בְּשֵׁם יְהוָה    כִּי אֲמִילַם&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;&nbsp;&nbsp;דַּחֹה דְחִיתַנִי לִנְפֹּל&nbsp;&nbsp;&nbsp; וַיהוָה עֲזָרָנִי&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;&nbsp;&nbsp;עָזִּי וְזִמְרָת יָהּ    וַיְהִי-לִי לִישׁוּעָה&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;&nbsp;&nbsp;קוֹל רִנָּה וִישׁוּעָה בְּאָהֳלֵי צַדִּיקִים    יְמִין יְהוָה עֹשָׂה חָיִל&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;&nbsp;&nbsp;יְמִין יְהוָה רוֹמֵמָה    יְמִין יְהוָה עֹשָׂה חָיִל&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;&nbsp;&nbsp;לֹא-אָמוּת כִּי-אֶחְיֶה    וַאֲסַפֵּר מַעֲשֵׂי יָהּ&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;&nbsp;&nbsp;יַסֹּר יִסְּרַנִּי יָּהּ    וְלַמָּוֶת לֹא נְתָנָנִי&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;&nbsp;&nbsp;פִּתְחוּ-לִי שַׁעֲרֵי-צֶדֶק    אָבֹא-בָם אוֹדֶה יָהּ&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;&nbsp;&nbsp;זֶה-הַשַּׁעַר לַיהוָה    צַדִּיקִים יָבֹאוּ בוֹ&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;&nbsp;&nbsp;אוֹדְךָ כִּי עֲנִיתָנִי    וַתְּהִי-לִי לִישׁוּעָה&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;&nbsp;&nbsp;אֶבֶן מָאֲסוּ הַבּוֹנִים&nbsp;    הָיְתָה לְרֹאשׁ פִּנָּה&#x05c3;&nbsp;&nbsp;&nbsp;<BR>
<A NAME="23"> </A>
<B class="number">כג</B>&nbsp;&nbsp;&nbsp;מֵאֵת יְהוָה הָיְתָה זֹּאת    הִיא נִפְלָאת בְּעֵינֵינוּ&#x05c3;&nbsp;&nbsp;&nbsp;<BR>
<A NAME="24"> </A>
<B class="number">כד</B>&nbsp;&nbsp;&nbsp;זֶה-הַיּוֹם עָשָׂה יְהוָה&nbsp;&nbsp;&nbsp; נָגִילָה וְנִשְׂמְחָה בוֹ&#x05c3;&nbsp;&nbsp;&nbsp;<BR>
<A NAME="25"> </A>
<B class="number">כה</B>&nbsp;&nbsp;&nbsp;אָנָּא יְהוָה הוֹשִׁיעָה נָּא    אָנָּא יְהוָה הַצְלִיחָה נָּא&#x05c3;&nbsp;&nbsp;&nbsp;<BR>
<A NAME="26"> </A>
<B class="number">כו</B>&nbsp;&nbsp;&nbsp;בָּרוּךְ הַבָּא בְּשֵׁם יְהוָה    בֵּרַכְנוּכֶם מִבֵּית יְהוָה&#x05c3;&nbsp;&nbsp;&nbsp;<BR>
<A NAME="27"> </A>
<B class="number">כז</B>&nbsp;&nbsp;&nbsp;אֵל יְהוָה וַיָּאֶר-לָנוּ    אִסְרוּ-חַג בַּעֲבֹתִים עַד קַרְנוֹת הַמִּזְבֵּחַ&#x05c3;&nbsp;&nbsp;&nbsp;<BR>
<A NAME="28"> </A>
<B class="number">כח</B>&nbsp;&nbsp;&nbsp;אֵלִי אַתָּה וְאוֹדֶךָּ    אֱלֹהַי אֲרוֹמְמֶךָּ&#x05c3;&nbsp;&nbsp;&nbsp;<BR>
<A NAME="29"> </A>
<B class="number">כט</B>&nbsp;&nbsp;&nbsp;הוֹדוּ לַיהוָה כִּי-טוֹב&nbsp;&nbsp;&nbsp; כִּי לְעוֹלָם חַסְדּוֹ&#x05c3;&nbsp;&nbsp;&nbsp;</P>

<a href="Tehillimb9.htm">לפרק הבא</a> * * * <a href="Tehillim00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>