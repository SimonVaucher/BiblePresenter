<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - תהילים פרק יח</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Tehillim17.htm">לפרק הקודם</a> * * * <a href="Tehillim00.htm" target="chapters">תוכן העניינים</a>
<H1>תהילים פרק יח</H1>

<A NAME="1"> </A>
<P><B class="number">א</B>&nbsp;&nbsp;&nbsp;לַמְנַצֵּחַ לְעֶבֶד יְהוָה לְדָוִד<BR>אֲשֶׁר דִּבֶּר לַיהוָה&nbsp;&nbsp;&nbsp; אֶת-דִּבְרֵי הַשִּׁירָה הַזֹּאת <BR>בְּיוֹם הִצִּיל-יְהוָה אוֹתוֹ מִכַּף כָּל-אֹיְבָיו&nbsp;&nbsp;&nbsp; וּמִיַּד שָׁאוּל&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;&nbsp;&nbsp;וַיֹּאמַר&nbsp;    אֶרְחָמְךָ יְהוָה חִזְקִי&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;&nbsp;&nbsp;יְהוָה סַלְעִי וּמְצוּדָתִי&nbsp;&nbsp;&nbsp;&nbsp; וּמְפַלְטִי<BR>אֵלִי צוּרִי אֶחֱסֶה-בּוֹ    מָגִנִּי וְקֶרֶן-יִשְׁעִי מִשְׂגַּבִּי&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;&nbsp;&nbsp;מְהֻלָּל אֶקְרָא יְהוָה    וּמִן-אֹיְבַי אִוָּשֵׁעַ&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;&nbsp;&nbsp;אֲפָפוּנִי חֶבְלֵי-מָוֶת    וְנַחֲלֵי בְלִיַּעַל יְבַעֲתוּנִי&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;&nbsp;&nbsp;חֶבְלֵי שְׁאוֹל סְבָבוּנִי    קִדְּמוּנִי מוֹקְשֵׁי מָוֶת&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;&nbsp;&nbsp;בַּצַּר-לִי אֶקְרָא יְהוָה&nbsp;    וְאֶל-אֱלֹהַי אֲשַׁוֵּעַ<BR>יִשְׁמַע מֵהֵיכָלוֹ קוֹלִי    וְשַׁוְעָתִי לְפָנָיו תָּבוֹא בְאָזְנָיו&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;&nbsp;&nbsp;וַתִּגְעַשׁ וַתִּרְעַשׁ הָאָרֶץ&nbsp;&nbsp;&nbsp;&nbsp; וּמוֹסְדֵי הָרִים יִרְגָּזוּ<BR>וַיִּתְגָּעֲשׁוּ&nbsp;&nbsp;&nbsp; כִּי-חָרָה לוֹ&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;&nbsp;&nbsp;עָלָה עָשָׁן בְּאַפּוֹ&nbsp;&nbsp;&nbsp;&nbsp; וְאֵשׁ-מִפִּיו תֹּאכֵל<BR>גֶּחָלִים&nbsp;&nbsp;&nbsp; בָּעֲרוּ מִמֶּנּוּ&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;&nbsp;&nbsp;וַיֵּט שָׁמַיִם וַיֵּרַד    וַעֲרָפֶל תַּחַת רַגְלָיו&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;&nbsp;&nbsp;וַיִּרְכַּב עַל-כְּרוּב וַיָּעֹף    וַיֵּדֶא עַל-כַּנְפֵי-רוּחַ&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;&nbsp;&nbsp;יָשֶׁת חֹשֶׁךְ סִתְרוֹ&nbsp;    סְבִיבוֹתָיו סֻכָּתוֹ<BR>חֶשְׁכַת-מַיִם&nbsp;&nbsp;&nbsp; עָבֵי שְׁחָקִים&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;&nbsp;&nbsp;מִנֹּגַהּ נֶגְדּוֹ    עָבָיו עָבְרוּ בָּרָד וְגַחֲלֵי-אֵשׁ&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;&nbsp;&nbsp;וַיַּרְעֵם בַּשָּׁמַיִם יְהוָה וְעֶלְיוֹן יִתֵּן קֹלוֹ    בָּרָד וְגַחֲלֵי-אֵשׁ&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;&nbsp;&nbsp;וַיִּשְׁלַח חִצָּיו וַיְפִיצֵם    וּבְרָקִים רָב וַיְהֻמֵּם&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;&nbsp;&nbsp;וַיֵּרָאוּ אֲפִיקֵי מַיִם    וַיִּגָּלוּ מוֹסְדוֹת תֵּבֵל<BR>מִגַּעֲרָתְךָ יְהוָה&nbsp;    מִנִּשְׁמַת רוּחַ אַפֶּךָ&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;&nbsp;&nbsp;יִשְׁלַח מִמָּרוֹם יִקָּחֵנִי    יַמְשֵׁנִי מִמַּיִם רַבִּים&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;&nbsp;&nbsp;יַצִּילֵנִי מֵאֹיְבִי עָז    וּמִשֹּׂנְאַי כִּי-אָמְצוּ מִמֶּנִּי&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;&nbsp;&nbsp;יְקַדְּמוּנִי בְיוֹם-אֵידִי&nbsp;&nbsp;&nbsp; וַיְהִי-יְהוָה לְמִשְׁעָן לִי&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;&nbsp;&nbsp;וַיּוֹצִיאֵנִי לַמֶּרְחָב    יְחַלְּצֵנִי כִּי חָפֵץ בִּי&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;&nbsp;&nbsp;יִגְמְלֵנִי יְהוָה כְּצִדְקִי    כְּבֹר יָדַי יָשִׁיב לִי&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;&nbsp;&nbsp;כִּי-שָׁמַרְתִּי דַּרְכֵי יְהוָה&nbsp;&nbsp;&nbsp; וְלֹא-רָשַׁעְתִּי מֵאֱלֹהָי&#x05c3;&nbsp;&nbsp;&nbsp;<BR>
<A NAME="23"> </A>
<B class="number">כג</B>&nbsp;&nbsp;&nbsp;כִּי כָל-מִשְׁפָּטָיו לְנֶגְדִּי    וְחֻקֹּתָיו לֹא-אָסִיר מֶנִּי&#x05c3;&nbsp;&nbsp;&nbsp;<BR>
<A NAME="24"> </A>
<B class="number">כד</B>&nbsp;&nbsp;&nbsp;וָאֱהִי תָמִים עִמּוֹ    וָאֶשְׁתַּמֵּר מֵעֲוֹנִי&#x05c3;&nbsp;&nbsp;&nbsp;<BR>
<A NAME="25"> </A>
<B class="number">כה</B>&nbsp;&nbsp;&nbsp;וַיָּשֶׁב-יְהוָה לִי כְצִדְקִי    כְּבֹר יָדַי לְנֶגֶד עֵינָיו&#x05c3;&nbsp;&nbsp;&nbsp;<BR>
<A NAME="26"> </A>
<B class="number">כו</B>&nbsp;&nbsp;&nbsp;עִם-חָסִיד תִּתְחַסָּד&nbsp;&nbsp;&nbsp; עִם-גְּבַר תָּמִים תִּתַּמָּם&#x05c3;&nbsp;&nbsp;&nbsp;<BR>
<A NAME="27"> </A>
<B class="number">כז</B>&nbsp;&nbsp;&nbsp;עִם-נָבָר תִּתְבָּרָר    וְעִם-עִקֵּשׁ תִּתְפַּתָּל&#x05c3;&nbsp;&nbsp;&nbsp;<BR>
<A NAME="28"> </A>
<B class="number">כח</B>&nbsp;&nbsp;&nbsp;כִּי-אַתָּה עַם-עָנִי תוֹשִׁיעַ    וְעֵינַיִם רָמוֹת תַּשְׁפִּיל&#x05c3;&nbsp;&nbsp;&nbsp;<BR>
<A NAME="29"> </A>
<B class="number">כט</B>&nbsp;&nbsp;&nbsp;כִּי-אַתָּה תָּאִיר נֵרִי    יְהוָה אֱלֹהַי יַגִּיהַּ חָשְׁכִּי&#x05c3;&nbsp;&nbsp;&nbsp;<BR>
<A NAME="30"> </A>
<B class="number">ל</B>&nbsp;&nbsp;&nbsp;כִּי-בְךָ אָרֻץ גְּדוּד    וּבֵאלֹהַי אֲדַלֶּג-שׁוּר&#x05c3;&nbsp;&nbsp;&nbsp;<BR>
<A NAME="31"> </A>
<B class="number">לא</B>&nbsp;&nbsp;&nbsp;הָאֵל&nbsp;&nbsp;&nbsp; תָּמִים דַּרְכּוֹ<BR>אִמְרַת-יְהוָה צְרוּפָה    מָגֵן הוּא לְכֹל הַחֹסִים בּוֹ&#x05c3;&nbsp;&nbsp;&nbsp;<BR>
<A NAME="32"> </A>
<B class="number">לב</B>&nbsp;&nbsp;&nbsp;כִּי מִי אֱלוֹהַּ מִבַּלְעֲדֵי יְהוָה    וּמִי צוּר זוּלָתִי אֱלֹהֵינוּ&#x05c3;&nbsp;&nbsp;&nbsp;<BR>
<A NAME="33"> </A>
<B class="number">לג</B>&nbsp;&nbsp;&nbsp;הָאֵל הַמְאַזְּרֵנִי חָיִל    וַיִּתֵּן תָּמִים דַּרְכִּי&#x05c3;&nbsp;&nbsp;&nbsp;<BR>
<A NAME="34"> </A>
<B class="number">לד</B>&nbsp;&nbsp;&nbsp;מְשַׁוֶּה רַגְלַי כָּאַיָּלוֹת&nbsp;&nbsp;&nbsp; וְעַל בָּמֹתַי יַעֲמִידֵנִי&#x05c3;&nbsp;&nbsp;&nbsp;<BR>
<A NAME="35"> </A>
<B class="number">לה</B>&nbsp;&nbsp;&nbsp;מְלַמֵּד יָדַי לַמִּלְחָמָה&nbsp;&nbsp;&nbsp; וְנִחֲתָה קֶשֶׁת-נְחוּשָׁה זְרוֹעֹתָי&#x05c3;&nbsp;&nbsp;&nbsp;<BR>
<A NAME="36"> </A>
<B class="number">לו</B>&nbsp;&nbsp;&nbsp;וַתִּתֶּן-לִי מָגֵן יִשְׁעֶךָ    וִימִינְךָ תִסְעָדֵנִי וְעַנְוַתְךָ תַרְבֵּנִי&#x05c3;&nbsp;&nbsp;&nbsp;<BR>
<A NAME="37"> </A>
<B class="number">לז</B>&nbsp;&nbsp;&nbsp;תַּרְחִיב צַעֲדִי תַחְתָּי&nbsp;&nbsp;&nbsp; וְלֹא מָעֲדוּ קַרְסֻלָּי&#x05c3;&nbsp;&nbsp;&nbsp;<BR>
<A NAME="38"> </A>
<B class="number">לח</B>&nbsp;&nbsp;&nbsp;אֶרְדּוֹף אוֹיְבַי וְאַשִּׂיגֵם    וְלֹא-אָשׁוּב עַד-כַּלּוֹתָם&#x05c3;&nbsp;&nbsp;&nbsp;<BR>
<A NAME="39"> </A>
<B class="number">לט</B>&nbsp;&nbsp;&nbsp;אֶמְחָצֵם וְלֹא-יֻכְלוּ קוּם    יִפְּלוּ תַּחַת רַגְלָי&#x05c3;&nbsp;&nbsp;&nbsp;<BR>
<A NAME="40"> </A>
<B class="number">מ</B>&nbsp;&nbsp;&nbsp;וַתְּאַזְּרֵנִי חַיִל לַמִּלְחָמָה&nbsp;&nbsp;&nbsp; תַּכְרִיעַ קָמַי תַּחְתָּי&#x05c3;&nbsp;&nbsp;&nbsp;<BR>
<A NAME="41"> </A>
<B class="number">מא</B>&nbsp;&nbsp;&nbsp;וְאֹיְבַי נָתַתָּה לִּי עֹרֶף    וּמְשַׂנְאַי אַצְמִיתֵם&#x05c3;&nbsp;&nbsp;&nbsp;<BR>
<A NAME="42"> </A>
<B class="number">מב</B>&nbsp;&nbsp;&nbsp;יְשַׁוְּעוּ וְאֵין-מוֹשִׁיעַ    עַל-יְהוָה וְלֹא עָנָם&#x05c3;&nbsp;&nbsp;&nbsp;<BR>
<A NAME="43"> </A>
<B class="number">מג</B>&nbsp;&nbsp;&nbsp;וְאֶשְׁחָקֵם כְּעָפָר עַל-פְּנֵי-רוּחַ&nbsp;&nbsp;&nbsp; כְּטִיט חוּצוֹת אֲרִיקֵם&#x05c3;&nbsp;&nbsp;&nbsp;<BR>
<A NAME="44"> </A>
<B class="number">מד</B>&nbsp;&nbsp;&nbsp;תְּפַלְּטֵנִי מֵרִיבֵי-עָם    תְּשִׂימֵנִי לְרֹאשׁ גּוֹיִם עַם לֹא-יָדַעְתִּי יַעַבְדוּנִי&#x05c3;&nbsp;&nbsp;&nbsp;<BR>
<A NAME="45"> </A>
<B class="number">מה</B>&nbsp;&nbsp;&nbsp;לְשֵׁמַע אֹזֶן יִשָּׁמְעוּ לִי    בְּנֵי-נֵכָר יְכַחֲשׁוּ-לִי&#x05c3;&nbsp;&nbsp;&nbsp;<BR>
<A NAME="46"> </A>
<B class="number">מו</B>&nbsp;&nbsp;&nbsp;בְּנֵי-נֵכָר יִבֹּלוּ    וְיַחְרְגוּ מִמִּסְגְּרוֹתֵיהֶם&#x05c3;&nbsp;&nbsp;&nbsp;<BR>
<A NAME="47"> </A>
<B class="number">מז</B>&nbsp;&nbsp;&nbsp;חַי-יְהוָה וּבָרוּךְ צוּרִי    וְיָרוּם אֱלוֹהֵי יִשְׁעִי&#x05c3;&nbsp;&nbsp;&nbsp;<BR>
<A NAME="48"> </A>
<B class="number">מח</B>&nbsp;&nbsp;&nbsp;הָאֵל הַנּוֹתֵן נְקָמוֹת לִי&nbsp;&nbsp;&nbsp; וַיַּדְבֵּר עַמִּים תַּחְתָּי&#x05c3;&nbsp;&nbsp;&nbsp;<BR>
<A NAME="49"> </A>
<B class="number">מט</B>&nbsp;&nbsp;&nbsp;מְפַלְּטִי מֵאֹיְבָי    אַף מִן-קָמַי תְּרוֹמְמֵנִי מֵאִישׁ חָמָס תַּצִּילֵנִי&#x05c3;&nbsp;&nbsp;&nbsp;<BR>
<A NAME="50"> </A>
<B class="number">נ</B>&nbsp;&nbsp;&nbsp;עַל-כֵּן אוֹדְךָ בַגּוֹיִם יְהוָה&nbsp;&nbsp;&nbsp; וּלְשִׁמְךָ אֲזַמֵּרָה&#x05c3;&nbsp;&nbsp;&nbsp;<BR>
<A NAME="51"> </A>
<B class="number">נא</B>&nbsp;&nbsp;&nbsp;מַגְדִּל&nbsp;&nbsp;&nbsp; יְשׁוּעוֹת מַלְכּוֹ<BR>וְעֹשֶׂה חֶסֶד לִמְשִׁיחוֹ לְדָוִד וּלְזַרְעוֹ&nbsp;&nbsp;&nbsp; עַד-עוֹלָם&#x05c3;&nbsp;&nbsp;&nbsp;</P>

<a href="Tehillim19.htm">לפרק הבא</a> * * * <a href="Tehillim00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>