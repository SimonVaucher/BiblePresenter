<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - תהילים פרק צד</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Tehillim93.htm">לפרק הקודם</a> * * * <a href="Tehillim00.htm" target="chapters">תוכן העניינים</a>
<H1>תהילים פרק צד</H1>

<A NAME="1"> </A>
<P><B class="number">א</B>&nbsp;&nbsp;&nbsp;אֵל-נְקָמוֹת יְהוָה&nbsp;&nbsp;&nbsp; אֵל נְקָמוֹת הוֹפִיעַ&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;&nbsp;&nbsp;הִנָּשֵׂא שֹׁפֵט הָאָרֶץ&nbsp;&nbsp;&nbsp; הָשֵׁב גְּמוּל עַל-גֵּאִים&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;&nbsp;&nbsp;עַד-מָתַי רְשָׁעִים יְהוָה&nbsp;&nbsp;&nbsp; עַד-מָתַי רְשָׁעִים יַעֲלֹזוּ&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;&nbsp;&nbsp;יַבִּיעוּ יְדַבְּרוּ עָתָק    יִתְאַמְּרוּ כָּל-פֹּעֲלֵי אָוֶן&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;&nbsp;&nbsp;עַמְּךָ יְהוָה יְדַכְּאוּ&nbsp;&nbsp;&nbsp; וְנַחֲלָתְךָ יְעַנּוּ&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;&nbsp;&nbsp;אַלְמָנָה וְגֵר יַהֲרֹגוּ&nbsp;&nbsp;&nbsp; וִיתוֹמִים יְרַצֵּחוּ&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;&nbsp;&nbsp;וַיֹּאמְרוּ לֹא יִרְאֶה-יָּהּ&nbsp;&nbsp;&nbsp; וְלֹא-יָבִין אֱלֹהֵי יַעֲקֹב&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;&nbsp;&nbsp;בִּינוּ בֹּעֲרִים בָּעָם&nbsp;&nbsp;&nbsp; וּכְסִילִים מָתַי תַּשְׂכִּילוּ&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;&nbsp;&nbsp;הֲנֹטַע אֹזֶן הֲלֹא יִשְׁמָע&nbsp;&nbsp;&nbsp; אִם-יֹצֵר עַיִן הֲלֹא יַבִּיט&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;&nbsp;&nbsp;הֲיֹסֵר גּוֹיִם הֲלֹא יוֹכִיחַ&nbsp;&nbsp;&nbsp; הַמְלַמֵּד אָדָם דָּעַת&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;&nbsp;&nbsp;יְהוָה יֹדֵעַ מַחְשְׁבוֹת אָדָם&nbsp;&nbsp;&nbsp; כִּי-הֵמָּה הָבֶל&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;&nbsp;&nbsp;אַשְׁרֵי הַגֶּבֶר אֲשֶׁר-תְּיַסְּרֶנּוּ יָּהּ&nbsp;&nbsp;&nbsp; וּמִתּוֹרָתְךָ תְלַמְּדֶנּוּ&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;&nbsp;&nbsp;לְהַשְׁקִיט לוֹ מִימֵי רָע&nbsp;&nbsp;&nbsp;&nbsp; עַד יִכָּרֶה לָרָשָׁע שָׁחַת&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;&nbsp;&nbsp;כִּי לֹא-יִטֹּשׁ יְהוָה עַמּוֹ    וְנַחֲלָתוֹ לֹא יַעֲזֹב&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;&nbsp;&nbsp;כִּי-עַד-צֶדֶק יָשׁוּב מִשְׁפָּט&nbsp;&nbsp;&nbsp; וְאַחֲרָיו כָּל-יִשְׁרֵי-לֵב&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;&nbsp;&nbsp;מִי-יָקוּם לִי עִם-מְרֵעִים    מִי-יִתְיַצֵּב לִי עִם-פֹּעֲלֵי אָוֶן&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;&nbsp;&nbsp;לוּלֵי יְהוָה עֶזְרָתָה לִּי&nbsp;&nbsp;&nbsp;&nbsp; כִּמְעַט שָׁכְנָה דוּמָה נַפְשִׁי&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;&nbsp;&nbsp;אִם-אָמַרְתִּי מָטָה רַגְלִי&nbsp;&nbsp;&nbsp; חַסְדְּךָ יְהוָה יִסְעָדֵנִי&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;&nbsp;&nbsp;בְּרֹב שַׂרְעַפַּי בְּקִרְבִּי&nbsp;&nbsp;&nbsp;&nbsp; תַּנְחוּמֶיךָ יְשַׁעַשְׁעוּ נַפְשִׁי&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;&nbsp;&nbsp;הַיְחָבְרְךָ כִּסֵּא הַוּוֹת    יֹצֵר עָמָל עֲלֵי-חֹק&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;&nbsp;&nbsp;יָגוֹדּוּ עַל-נֶפֶשׁ צַדִּיק&nbsp;&nbsp;&nbsp; וְדָם נָקִי יַרְשִׁיעוּ&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;&nbsp;&nbsp;וַיְהִי יְהוָה לִי לְמִשְׂגָּב    וֵאלֹהַי לְצוּר מַחְסִי&#x05c3;&nbsp;&nbsp;&nbsp;<BR>
<A NAME="23"> </A>
<B class="number">כג</B>&nbsp;&nbsp;&nbsp;וַיָּשֶׁב עֲלֵיהֶם אֶת אוֹנָם&nbsp;&nbsp;&nbsp;&nbsp; וּבְרָעָתָם יַצְמִיתֵם<BR>יַצְמִיתֵם    יְהוָה אֱלֹהֵינוּ&#x05c3;&nbsp;&nbsp;&nbsp;</P>

<a href="Tehillim95.htm">לפרק הבא</a> * * * <a href="Tehillim00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>