<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - תהילים פרק לג</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Tehillim32.htm">לפרק הקודם</a> * * * <a href="Tehillim00.htm" target="chapters">תוכן העניינים</a>
<H1>תהילים פרק לג</H1>

<A NAME="1"> </A>
<P><B class="number">א</B>&nbsp;&nbsp;&nbsp;רַנְּנוּ צַדִּיקִים בַּיהוָה&nbsp;&nbsp;&nbsp; לַיְשָׁרִים נָאוָה תְהִלָּה&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;&nbsp;&nbsp;הוֹדוּ לַיהוָה בְּכִנּוֹר    בְּנֵבֶל עָשׂוֹר זַמְּרוּ-לוֹ&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;&nbsp;&nbsp;שִׁירוּ-לוֹ שִׁיר חָדָשׁ    הֵיטִיבוּ נַגֵּן בִּתְרוּעָה&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;&nbsp;&nbsp;כִּי-יָשָׁר דְּבַר-יְהוָה    וְכָל-מַעֲשֵׂהוּ בֶּאֱמוּנָה&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;&nbsp;&nbsp;אֹהֵב צְדָקָה וּמִשְׁפָּט    חֶסֶד יְהוָה מָלְאָה הָאָרֶץ&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;&nbsp;&nbsp;בִּדְבַר יְהוָה שָׁמַיִם נַעֲשׂוּ    וּבְרוּחַ פִּיו כָּל-צְבָאָם&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;&nbsp;&nbsp;כֹּנֵס כַּנֵּד מֵי הַיָּם&nbsp;&nbsp;&nbsp; נֹתֵן בְּאוֹצָרוֹת תְּהוֹמוֹת&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;&nbsp;&nbsp;יִירְאוּ מֵיְהוָה כָּל-הָאָרֶץ    מִמֶּנּוּ יָגוּרוּ כָּל-יֹשְׁבֵי תֵבֵל&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;&nbsp;&nbsp;כִּי הוּא אָמַר וַיֶּהִי    הוּא-צִוָּה וַיַּעֲמֹד&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;&nbsp;&nbsp;יְהוָה הֵפִיר עֲצַת-גּוֹיִם    הֵנִיא מַחְשְׁבוֹת עַמִּים&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;&nbsp;&nbsp;עֲצַת יְהוָה לְעוֹלָם תַּעֲמֹד    מַחְשְׁבוֹת לִבּוֹ לְדֹר וָדֹר&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;&nbsp;&nbsp;אַשְׁרֵי הַגּוֹי אֲשֶׁר-יְהוָה אֱלֹהָיו    הָעָם בָּחַר לְנַחֲלָה לוֹ&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;&nbsp;&nbsp;מִשָּׁמַיִם הִבִּיט יְהוָה    רָאָה אֶת-כָּל-בְּנֵי הָאָדָם&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;&nbsp;&nbsp;מִמְּכוֹן-שִׁבְתּוֹ הִשְׁגִּיחַ&nbsp;&nbsp;&nbsp;&nbsp; אֶל כָּל-יֹשְׁבֵי הָאָרֶץ&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;&nbsp;&nbsp;הַיֹּצֵר יַחַד לִבָּם    הַמֵּבִין אֶל-כָּל-מַעֲשֵׂיהֶם&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;&nbsp;&nbsp;אֵין-הַמֶּלֶךְ נוֹשָׁע בְּרָב-חָיִל    גִּבּוֹר לֹא-יִנָּצֵל בְּרָב-כֹּחַ&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;&nbsp;&nbsp;שֶׁקֶר הַסּוּס לִתְשׁוּעָה    וּבְרֹב חֵילוֹ לֹא יְמַלֵּט&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;&nbsp;&nbsp;הִנֵּה עֵין יְהוָה אֶל-יְרֵאָיו    לַמְיַחֲלִים לְחַסְדּוֹ&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;&nbsp;&nbsp;לְהַצִּיל מִמָּוֶת נַפְשָׁם    וּלְחַיּוֹתָם בָּרָעָב&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;&nbsp;&nbsp;נַפְשֵׁנוּ חִכְּתָה לַיהוָה&nbsp;&nbsp;&nbsp; עֶזְרֵנוּ וּמָגִנֵּנוּ הוּא&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;&nbsp;&nbsp;כִּי-בוֹ יִשְׂמַח לִבֵּנוּ&nbsp;&nbsp;&nbsp; כִּי בְשֵׁם קָדְשׁוֹ בָטָחְנוּ&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;&nbsp;&nbsp;יְהִי-חַסְדְּךָ יְהוָה עָלֵינוּ&nbsp;&nbsp;&nbsp; כַּאֲשֶׁר יִחַלְנוּ לָךְ&#x05c3;&nbsp;&nbsp;&nbsp;</P>

<a href="Tehillim34.htm">לפרק הבא</a> * * * <a href="Tehillim00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>