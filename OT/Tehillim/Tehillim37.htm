<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - תהילים פרק לז</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Tehillim36.htm">לפרק הקודם</a> * * * <a href="Tehillim00.htm" target="chapters">תוכן העניינים</a>
<H1>תהילים פרק לז</H1>

<A NAME="1"> </A>
<P><B class="number">א</B>&nbsp;&nbsp;&nbsp;לְדָוִד  אַל-תִּתְחַר בַּמְּרֵעִים&nbsp;&nbsp;&nbsp; אַל-תְּקַנֵּא בְּעֹשֵׂי עַוְלָה&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;&nbsp;&nbsp;כִּי כֶחָצִיר מְהֵרָה יִמָּלוּ&nbsp;&nbsp;&nbsp; וּכְיֶרֶק דֶּשֶׁא יִבּוֹלוּן&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;&nbsp;&nbsp;בְּטַח בַּיהוָה וַעֲשֵׂה-טוֹב    שְׁכָן-אֶרֶץ וּרְעֵה אֱמוּנָה&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;&nbsp;&nbsp;וְהִתְעַנַּג עַל-יְהוָה    וְיִתֶּן-לְךָ מִשְׁאֲלֹת לִבֶּךָ&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;&nbsp;&nbsp;גּוֹל עַל-יְהוָה דַּרְכֶּךָ    וּבְטַח עָלָיו וְהוּא יַעֲשֶׂה&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;&nbsp;&nbsp;וְהוֹצִיא כָאוֹר צִדְקֶךָ    וּמִשְׁפָּטֶךָ כַּצָּהֳרָיִם&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;&nbsp;&nbsp;דּוֹם לַיהוָה&nbsp;&nbsp;&nbsp;&nbsp; וְהִתְחוֹלֵל-לוֹ<BR>אַל-תִּתְחַר בְּמַצְלִיחַ דַּרְכּוֹ    בְּאִישׁ עֹשֶׂה מְזִמּוֹת&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;&nbsp;&nbsp;הֶרֶף מֵאַף וַעֲזֹב חֵמָה    אַל-תִּתְחַר אַךְ-לְהָרֵעַ&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;&nbsp;&nbsp;כִּי-מְרֵעִים יִכָּרֵתוּן    וְקֹוֵי יְהוָה הֵמָּה יִירְשׁוּ-אָרֶץ&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;&nbsp;&nbsp;וְעוֹד מְעַט וְאֵין רָשָׁע&nbsp;&nbsp;&nbsp; וְהִתְבּוֹנַנְתָּ עַל-מְקוֹמוֹ וְאֵינֶנּוּ&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;&nbsp;&nbsp;וַעֲנָוִים יִירְשׁוּ-אָרֶץ    וְהִתְעַנְּגוּ עַל-רֹב שָׁלוֹם&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;&nbsp;&nbsp;זֹמֵם רָשָׁע לַצַּדִּיק    וְחֹרֵק עָלָיו שִׁנָּיו&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;&nbsp;&nbsp;אֲדֹנָי יִשְׂחַק-לוֹ    כִּי-רָאָה כִּי-יָבֹא יוֹמוֹ&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;&nbsp;&nbsp;חֶרֶב פָּתְחוּ רְשָׁעִים&nbsp;&nbsp;&nbsp;&nbsp; וְדָרְכוּ קַשְׁתָּם<BR>לְהַפִּיל עָנִי וְאֶבְיוֹן    לִטְבוֹחַ יִשְׁרֵי-דָרֶךְ&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;&nbsp;&nbsp;חַרְבָּם תָּבוֹא בְלִבָּם    וְקַשְּׁתוֹתָם תִּשָּׁבַרְנָה&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;&nbsp;&nbsp;טוֹב-מְעַט לַצַּדִּיק&nbsp;    מֵהֲמוֹן רְשָׁעִים רַבִּים&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;&nbsp;&nbsp;כִּי זְרוֹעוֹת רְשָׁעִים תִּשָּׁבַרְנָה&nbsp;&nbsp;&nbsp; וְסוֹמֵךְ צַדִּיקִים יְהוָה&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;&nbsp;&nbsp;יוֹדֵעַ יְהוָה יְמֵי תְמִימִם    וְנַחֲלָתָם לְעוֹלָם תִּהְיֶה&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;&nbsp;&nbsp;לֹא-יֵבֹשׁוּ בְּעֵת רָעָה&nbsp;&nbsp;&nbsp; וּבִימֵי רְעָבוֹן יִשְׂבָּעוּ&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;&nbsp;&nbsp;כִּי רְשָׁעִים יֹאבֵדוּ וְאֹיְבֵי יְהוָה כִּיקַר כָּרִים&nbsp;&nbsp;&nbsp; כָּלוּ בֶעָשָׁן כָּלוּ&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;&nbsp;&nbsp;לֹוֶה רָשָׁע וְלֹא יְשַׁלֵּם    וְצַדִּיק חוֹנֵן וְנוֹתֵן&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;&nbsp;&nbsp;כִּי מְבֹרָכָיו יִירְשׁוּ אָרֶץ    וּמְקֻלָּלָיו יִכָּרֵתוּ&#x05c3;&nbsp;&nbsp;&nbsp;<BR>
<A NAME="23"> </A>
<B class="number">כג</B>&nbsp;&nbsp;&nbsp;מֵיְהוָה מִצְעֲדֵי-גֶבֶר כּוֹנָנוּ&nbsp;&nbsp;&nbsp; וְדַרְכּוֹ יֶחְפָּץ&#x05c3;&nbsp;&nbsp;&nbsp;<BR>
<A NAME="24"> </A>
<B class="number">כד</B>&nbsp;&nbsp;&nbsp;כִּי-יִפֹּל לֹא-יוּטָל    כִּי-יְהוָה סוֹמֵךְ יָדוֹ&#x05c3;&nbsp;&nbsp;&nbsp;<BR>
<A NAME="25"> </A>
<B class="number">כה</B>&nbsp;&nbsp;&nbsp;נַעַר הָיִיתִי&nbsp;&nbsp;&nbsp;&nbsp; גַּם-זָקַנְתִּי<BR>וְלֹא-רָאִיתִי צַדִּיק נֶעֱזָב    וְזַרְעוֹ מְבַקֶּשׁ-לָחֶם&#x05c3;&nbsp;&nbsp;&nbsp;<BR>
<A NAME="26"> </A>
<B class="number">כו</B>&nbsp;&nbsp;&nbsp;כָּל-הַיּוֹם חוֹנֵן וּמַלְוֶה    וְזַרְעוֹ לִבְרָכָה&#x05c3;&nbsp;&nbsp;&nbsp;<BR>
<A NAME="27"> </A>
<B class="number">כז</B>&nbsp;&nbsp;&nbsp;סוּר מֵרָע וַעֲשֵׂה-טוֹב&nbsp;&nbsp;&nbsp; וּשְׁכֹן לְעוֹלָם&#x05c3;&nbsp;&nbsp;&nbsp;<BR>
<A NAME="28"> </A>
<B class="number">כח</B>&nbsp;&nbsp;&nbsp;כִּי יְהוָה אֹהֵב מִשְׁפָּט    וְלֹא-יַעֲזֹב אֶת-חֲסִידָיו לְעוֹלָם נִשְׁמָרוּ<BR>וְזֶרַע רְשָׁעִים&nbsp;&nbsp;&nbsp; נִכְרָת&#x05c3;&nbsp;&nbsp;&nbsp;<BR>
<A NAME="29"> </A>
<B class="number">כט</B>&nbsp;&nbsp;&nbsp;צַדִּיקִים יִירְשׁוּ-אָרֶץ&nbsp;&nbsp;&nbsp; וְיִשְׁכְּנוּ לָעַד עָלֶיהָ&#x05c3;&nbsp;&nbsp;&nbsp;<BR>
<A NAME="30"> </A>
<B class="number">ל</B>&nbsp;&nbsp;&nbsp;פִּי-צַדִּיק יֶהְגֶּה חָכְמָה    וּלְשׁוֹנוֹ תְּדַבֵּר מִשְׁפָּט&#x05c3;&nbsp;&nbsp;&nbsp;<BR>
<A NAME="31"> </A>
<B class="number">לא</B>&nbsp;&nbsp;&nbsp;תּוֹרַת אֱלֹהָיו בְּלִבּוֹ&nbsp;&nbsp;&nbsp; לֹא תִמְעַד אֲשֻׁרָיו&#x05c3;&nbsp;&nbsp;&nbsp;<BR>
<A NAME="32"> </A>
<B class="number">לב</B>&nbsp;&nbsp;&nbsp;צוֹפֶה רָשָׁע לַצַּדִּיק    וּמְבַקֵּשׁ לַהֲמִיתוֹ&#x05c3;&nbsp;&nbsp;&nbsp;<BR>
<A NAME="33"> </A>
<B class="number">לג</B>&nbsp;&nbsp;&nbsp;יְהוָה לֹא-יַעַזְבֶנּוּ בְיָדוֹ&nbsp;&nbsp;&nbsp; וְלֹא יַרְשִׁיעֶנּוּ בְּהִשָּׁפְטוֹ&#x05c3;&nbsp;&nbsp;&nbsp;<BR>
<A NAME="34"> </A>
<B class="number">לד</B>&nbsp;&nbsp;&nbsp;קַוֵּה אֶל-יְהוָה וּשְׁמֹר דַּרְכּוֹ    וִירוֹמִמְךָ לָרֶשֶׁת אָרֶץ<BR>בְּהִכָּרֵת רְשָׁעִים&nbsp;&nbsp;&nbsp; תִּרְאֶה&#x05c3;&nbsp;&nbsp;&nbsp;<BR>
<A NAME="35"> </A>
<B class="number">לה</B>&nbsp;&nbsp;&nbsp;רָאִיתִי רָשָׁע עָרִיץ    וּמִתְעָרֶה כְּאֶזְרָח רַעֲנָן&#x05c3;&nbsp;&nbsp;&nbsp;<BR>
<A NAME="36"> </A>
<B class="number">לו</B>&nbsp;&nbsp;&nbsp;וַיַּעֲבֹר וְהִנֵּה אֵינֶנּוּ    וָאֲבַקְשֵׁהוּ וְלֹא נִמְצָא&#x05c3;&nbsp;&nbsp;&nbsp;<BR>
<A NAME="37"> </A>
<B class="number">לז</B>&nbsp;&nbsp;&nbsp;שְׁמָר-תָּם וּרְאֵה יָשָׁר&nbsp;&nbsp;&nbsp; כִּי-אַחֲרִית לְאִישׁ שָׁלוֹם&#x05c3;&nbsp;&nbsp;&nbsp;<BR>
<A NAME="38"> </A>
<B class="number">לח</B>&nbsp;&nbsp;&nbsp;וּפֹשְׁעִים נִשְׁמְדוּ יַחְדָּו&nbsp;&nbsp;&nbsp; אַחֲרִית רְשָׁעִים נִכְרָתָה&#x05c3;&nbsp;&nbsp;&nbsp;<BR>
<A NAME="39"> </A>
<B class="number">לט</B>&nbsp;&nbsp;&nbsp;וּתְשׁוּעַת צַדִּיקִים מֵיְהוָה    מָעוּזָּם בְּעֵת צָרָה&#x05c3;&nbsp;&nbsp;&nbsp;<BR>
<A NAME="40"> </A>
<B class="number">מ</B>&nbsp;&nbsp;&nbsp;וַיַּעְזְרֵם יְהוָה וַיְפַלְּטֵם    יְפַלְּטֵם מֵרְשָׁעִים וְיוֹשִׁיעֵם כִּי-חָסוּ בוֹ&#x05c3;&nbsp;&nbsp;&nbsp;</P>

<a href="Tehillim38.htm">לפרק הבא</a> * * * <a href="Tehillim00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>