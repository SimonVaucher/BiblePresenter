<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - תהילים פרק סט</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Tehillim68.htm">לפרק הקודם</a> * * * <a href="Tehillim00.htm" target="chapters">תוכן העניינים</a>
<H1>תהילים פרק סט</H1>

<A NAME="1"> </A>
<P><B class="number">א</B>&nbsp;&nbsp;&nbsp;לַמְנַצֵּחַ עַל-שׁוֹשַׁנִּים לְדָוִד&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;&nbsp;&nbsp;הוֹשִׁיעֵנִי אֱלֹהִים&nbsp;&nbsp;&nbsp;&nbsp; כִּי בָאוּ מַיִם עַד-נָפֶשׁ&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;&nbsp;&nbsp;טָבַעְתִּי בִּיוֵן מְצוּלָה&nbsp;&nbsp;&nbsp;&nbsp; וְאֵין מָעֳמָד<BR>בָּאתִי בְמַעֲמַקֵּי-מַיִם    וְשִׁבֹּלֶת שְׁטָפָתְנִי&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;&nbsp;&nbsp;יָגַעְתִּי בְקָרְאִי נִחַר גְּרוֹנִי&nbsp;&nbsp;&nbsp; כָּלוּ עֵינַי מְיַחֵל לֵאלֹהָי&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;&nbsp;&nbsp;רַבּוּ מִשַּׂעֲרוֹת רֹאשִׁי&nbsp;&nbsp;&nbsp;&nbsp; שֹׂנְאַי חִנָּם<BR>עָצְמוּ מַצְמִיתַי אֹיְבַי שֶׁקֶר&nbsp;    אֲשֶׁר לֹא-גָזַלְתִּי אָז אָשִׁיב&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;&nbsp;&nbsp;אֱלֹהִים אַתָּה יָדַעְתָּ לְאִוַּלְתִּי    וְאַשְׁמוֹתַי מִמְּךָ לֹא-נִכְחָדוּ&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;&nbsp;&nbsp;אַל-יֵבֹשׁוּ בִי קֹוֶיךָ&nbsp;    אֲדֹנָי יְהוִה צְבָאוֹת<BR>אַל-יִכָּלְמוּ בִי מְבַקְשֶׁיךָ&nbsp;    אֱלֹהֵי יִשְׂרָאֵל&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;&nbsp;&nbsp;כִּי-עָלֶיךָ נָשָׂאתִי חֶרְפָּה    כִּסְּתָה כְלִמָּה פָנָי&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;&nbsp;&nbsp;מוּזָר הָיִיתִי לְאֶחָי    וְנָכְרִי לִבְנֵי אִמִּי&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;&nbsp;&nbsp;כִּי-קִנְאַת בֵּיתְךָ אֲכָלָתְנִי    וְחֶרְפּוֹת חוֹרְפֶיךָ נָפְלוּ עָלָי&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;&nbsp;&nbsp;וָאֶבְכֶּה בַצּוֹם נַפְשִׁי&nbsp;&nbsp;&nbsp; וַתְּהִי לַחֲרָפוֹת לִי&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;&nbsp;&nbsp;וָאֶתְּנָה לְבוּשִׁי שָׂק    וָאֱהִי לָהֶם לְמָשָׁל&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;&nbsp;&nbsp;יָשִׂיחוּ בִי יֹשְׁבֵי שָׁעַר    וּנְגִינוֹת שׁוֹתֵי שֵׁכָר&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;&nbsp;&nbsp;וַאֲנִי תְפִלָּתִי-לְךָ יְהוָה עֵת רָצוֹן&nbsp;    אֱלֹהִים בְּרָב-חַסְדֶּךָ<BR>עֲנֵנִי&nbsp;&nbsp;&nbsp; בֶּאֱמֶת יִשְׁעֶךָ&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;&nbsp;&nbsp;הַצִּילֵנִי מִטִּיט וְאַל-אֶטְבָּעָה    אִנָּצְלָה מִשֹּׂנְאַי וּמִמַּעֲמַקֵּי מָיִם&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;&nbsp;&nbsp;אַל-תִּשְׁטְפֵנִי שִׁבֹּלֶת מַיִם&nbsp;    וְאַל-תִּבְלָעֵנִי מְצוּלָה<BR>וְאַל-תֶּאְטַר-עָלַי בְּאֵר&nbsp;&nbsp;&nbsp; פִּיהָ&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;&nbsp;&nbsp;עֲנֵנִי יְהוָה כִּי-טוֹב חַסְדֶּךָ    כְּרֹב רַחֲמֶיךָ פְּנֵה אֵלָי&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;&nbsp;&nbsp;וְאַל-תַּסְתֵּר פָּנֶיךָ מֵעַבְדֶּךָ    כִּי-צַר-לִי מַהֵר עֲנֵנִי&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;&nbsp;&nbsp;קָרְבָה אֶל-נַפְשִׁי גְאָלָהּ    לְמַעַן אֹיְבַי פְּדֵנִי&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;&nbsp;&nbsp;אַתָּה יָדַעְתָּ חֶרְפָּתִי וּבָשְׁתִּי וּכְלִמָּתִי    נֶגְדְּךָ כָּל-צוֹרְרָי&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;&nbsp;&nbsp;חֶרְפָּה שָׁבְרָה לִבִּי&nbsp;&nbsp;&nbsp;&nbsp; וָאָנוּשָׁה<BR>וָאֲקַוֶּה לָנוּד וָאַיִן    וְלַמְנַחֲמִים וְלֹא מָצָאתִי&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;&nbsp;&nbsp;וַיִּתְּנוּ בְּבָרוּתִי רֹאשׁ    וְלִצְמָאִי יַשְׁקוּנִי חֹמֶץ&#x05c3;&nbsp;&nbsp;&nbsp;<BR>
<A NAME="23"> </A>
<B class="number">כג</B>&nbsp;&nbsp;&nbsp;יְהִי-שֻׁלְחָנָם לִפְנֵיהֶם לְפָח    וְלִשְׁלוֹמִים לְמוֹקֵשׁ&#x05c3;&nbsp;&nbsp;&nbsp;<BR>
<A NAME="24"> </A>
<B class="number">כד</B>&nbsp;&nbsp;&nbsp;תֶּחְשַׁכְנָה עֵינֵיהֶם מֵרְאוֹת    וּמָתְנֵיהֶם תָּמִיד הַמְעַד&#x05c3;&nbsp;&nbsp;&nbsp;<BR>
<A NAME="25"> </A>
<B class="number">כה</B>&nbsp;&nbsp;&nbsp;שְׁפָךְ-עֲלֵיהֶם זַעְמֶךָ    וַחֲרוֹן אַפְּךָ יַשִּׂיגֵם&#x05c3;&nbsp;&nbsp;&nbsp;<BR>
<A NAME="26"> </A>
<B class="number">כו</B>&nbsp;&nbsp;&nbsp;תְּהִי-טִירָתָם נְשַׁמָּה    בְּאָהֳלֵיהֶם אַל-יְהִי יֹשֵׁב&#x05c3;&nbsp;&nbsp;&nbsp;<BR>
<A NAME="27"> </A>
<B class="number">כז</B>&nbsp;&nbsp;&nbsp;כִּי-אַתָּה אֲשֶׁר-הִכִּיתָ רָדָפוּ&nbsp;&nbsp;&nbsp; וְאֶל-מַכְאוֹב חֲלָלֶיךָ יְסַפֵּרוּ&#x05c3;&nbsp;&nbsp;&nbsp;<BR>
<A NAME="28"> </A>
<B class="number">כח</B>&nbsp;&nbsp;&nbsp;תְּנָה-עָוֹן עַל-עֲוֹנָם    וְאַל-יָבֹאוּ בְּצִדְקָתֶךָ&#x05c3;&nbsp;&nbsp;&nbsp;<BR>
<A NAME="29"> </A>
<B class="number">כט</B>&nbsp;&nbsp;&nbsp;יִמָּחוּ מִסֵּפֶר חַיִּים    וְעִם צַדִּיקִים אַל-יִכָּתֵבוּ&#x05c3;&nbsp;&nbsp;&nbsp;<BR>
<A NAME="30"> </A>
<B class="number">ל</B>&nbsp;&nbsp;&nbsp;וַאֲנִי עָנִי וְכוֹאֵב    יְשׁוּעָתְךָ אֱלֹהִים תְּשַׂגְּבֵנִי&#x05c3;&nbsp;&nbsp;&nbsp;<BR>
<A NAME="31"> </A>
<B class="number">לא</B>&nbsp;&nbsp;&nbsp;אֲהַלְלָה שֵׁם-אֱלֹהִים בְּשִׁיר    וַאֲגַדְּלֶנּוּ בְתוֹדָה&#x05c3;&nbsp;&nbsp;&nbsp;<BR>
<A NAME="32"> </A>
<B class="number">לב</B>&nbsp;&nbsp;&nbsp;וְתִיטַב לַיהוָה מִשּׁוֹר פָּר&nbsp;&nbsp;&nbsp; מַקְרִן מַפְרִיס&#x05c3;&nbsp;&nbsp;&nbsp;<BR>
<A NAME="33"> </A>
<B class="number">לג</B>&nbsp;&nbsp;&nbsp;רָאוּ עֲנָוִים יִשְׂמָחוּ    דֹּרְשֵׁי אֱלֹהִים וִיחִי לְבַבְכֶם&#x05c3;&nbsp;&nbsp;&nbsp;<BR>
<A NAME="34"> </A>
<B class="number">לד</B>&nbsp;&nbsp;&nbsp;כִּי-שֹׁמֵעַ אֶל-אֶבְיוֹנִים יְהוָה    וְאֶת-אֲסִירָיו לֹא בָזָה&#x05c3;&nbsp;&nbsp;&nbsp;<BR>
<A NAME="35"> </A>
<B class="number">לה</B>&nbsp;&nbsp;&nbsp;יְהַלְלוּהוּ שָׁמַיִם וָאָרֶץ    יַמִּים וְכָל-רֹמֵשׂ בָּם&#x05c3;&nbsp;&nbsp;&nbsp;<BR>
<A NAME="36"> </A>
<B class="number">לו</B>&nbsp;&nbsp;&nbsp;כִּי אֱלֹהִים יוֹשִׁיעַ צִיּוֹן וְיִבְנֶה עָרֵי יְהוּדָה    וְיָשְׁבוּ שָׁם וִירֵשׁוּהָ&#x05c3;&nbsp;&nbsp;&nbsp;<BR>
<A NAME="37"> </A>
<B class="number">לז</B>&nbsp;&nbsp;&nbsp;וְזֶרַע עֲבָדָיו יִנְחָלוּהָ    וְאֹהֲבֵי שְׁמוֹ יִשְׁכְּנוּ-בָהּ&#x05c3;&nbsp;&nbsp;&nbsp;</P>

<a href="Tehillim70.htm">לפרק הבא</a> * * * <a href="Tehillim00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>