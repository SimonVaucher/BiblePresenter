<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - תהילים פרק קט</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Tehillima8.htm">לפרק הקודם</a> * * * <a href="Tehillim00.htm" target="chapters">תוכן העניינים</a>
<H1>תהילים פרק קט</H1>

<A NAME="1"> </A>
<P><B class="number">א</B>&nbsp;&nbsp;&nbsp;לַמְנַצֵּחַ לְדָוִד מִזְמוֹר<BR>אֱלֹהֵי תְהִלָּתִי&nbsp;&nbsp;&nbsp; אַל-תֶּחֱרַשׁ&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;&nbsp;&nbsp;כִּי פִי רָשָׁע וּפִי-מִרְמָה עָלַי פָּתָחוּ    דִּבְּרוּ אִתִּי לְשׁוֹן שָׁקֶר&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;&nbsp;&nbsp;וְדִבְרֵי שִׂנְאָה סְבָבוּנִי    וַיִּלָּחֲמוּנִי חִנָּם&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;&nbsp;&nbsp;תַּחַת-אַהֲבָתִי יִשְׂטְנוּנִי&nbsp;&nbsp;&nbsp; וַאֲנִי תְפִלָּה&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;&nbsp;&nbsp;וַיָּשִׂימוּ עָלַי רָעָה תַּחַת טוֹבָה    וְשִׂנְאָה תַּחַת אַהֲבָתִי&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;&nbsp;&nbsp;הַפְקֵד עָלָיו רָשָׁע    וְשָׂטָן יַעֲמֹד עַל-יְמִינוֹ&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;&nbsp;&nbsp;בְּהִשָּׁפְטוֹ יֵצֵא רָשָׁע    וּתְפִלָּתוֹ תִּהְיֶה לַחֲטָאָה&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;&nbsp;&nbsp;יִהְיוּ-יָמָיו מְעַטִּים&nbsp;&nbsp;&nbsp; פְּקֻדָּתוֹ יִקַּח אַחֵר&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;&nbsp;&nbsp;יִהְיוּ-בָנָיו יְתוֹמִים    וְאִשְׁתּוֹ אַלְמָנָה&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;&nbsp;&nbsp;וְנוֹעַ יָנוּעוּ בָנָיו וְשִׁאֵלוּ    וְדָרְשׁוּ מֵחָרְבוֹתֵיהֶם&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;&nbsp;&nbsp;יְנַקֵּשׁ נוֹשֶׁה לְכָל-אֲשֶׁר-לוֹ&nbsp;&nbsp;&nbsp; וְיָבֹזּוּ זָרִים יְגִיעוֹ&#x05c3;&nbsp;&nbsp;&nbsp;<BR>
<A NAME="12"> </A>
<B class="number">יב</B>&nbsp;&nbsp;&nbsp;אַל-יְהִי-לוֹ מֹשֵׁךְ חָסֶד    וְאַל-יְהִי חוֹנֵן לִיתוֹמָיו&#x05c3;&nbsp;&nbsp;&nbsp;<BR>
<A NAME="13"> </A>
<B class="number">יג</B>&nbsp;&nbsp;&nbsp;יְהִי-אַחֲרִיתוֹ לְהַכְרִית&nbsp;&nbsp;&nbsp; בְּדוֹר אַחֵר יִמַּח שְׁמָם&#x05c3;&nbsp;&nbsp;&nbsp;<BR>
<A NAME="14"> </A>
<B class="number">יד</B>&nbsp;&nbsp;&nbsp;יִזָּכֵר עֲוֹן אֲבֹתָיו אֶל-יְהוָה    וְחַטַּאת אִמּוֹ אַל-תִּמָּח&#x05c3;&nbsp;&nbsp;&nbsp;<BR>
<A NAME="15"> </A>
<B class="number">טו</B>&nbsp;&nbsp;&nbsp;יִהְיוּ נֶגֶד-יְהוָה תָּמִיד    וְיַכְרֵת מֵאֶרֶץ זִכְרָם&#x05c3;&nbsp;&nbsp;&nbsp;<BR>
<A NAME="16"> </A>
<B class="number">טז</B>&nbsp;&nbsp;&nbsp;יַעַן&nbsp;&nbsp;&nbsp;&nbsp; אֲשֶׁר לֹא זָכַר עֲשׂוֹת חָסֶד<BR>וַיִּרְדֹּף אִישׁ-עָנִי וְאֶבְיוֹן וְנִכְאֵה לֵבָב    לְמוֹתֵת&#x05c3;&nbsp;&nbsp;&nbsp;<BR>
<A NAME="17"> </A>
<B class="number">יז</B>&nbsp;&nbsp;&nbsp;וַיֶּאֱהַב קְלָלָה וַתְּבוֹאֵהוּ    וְלֹא-חָפֵץ בִּבְרָכָה וַתִּרְחַק מִמֶּנּוּ&#x05c3;&nbsp;&nbsp;&nbsp;<BR>
<A NAME="18"> </A>
<B class="number">יח</B>&nbsp;&nbsp;&nbsp;וַיִּלְבַּשׁ קְלָלָה כְּמַדּוֹ    וַתָּבֹא כַמַּיִם בְּקִרְבּוֹ וְכַשֶּׁמֶן בְּעַצְמוֹתָיו&#x05c3;&nbsp;&nbsp;&nbsp;<BR>
<A NAME="19"> </A>
<B class="number">יט</B>&nbsp;&nbsp;&nbsp;תְּהִי-לוֹ כְּבֶגֶד יַעְטֶה    וּלְמֵזַח תָּמִיד יַחְגְּרֶהָ&#x05c3;&nbsp;&nbsp;&nbsp;<BR>
<A NAME="20"> </A>
<B class="number">כ</B>&nbsp;&nbsp;&nbsp;זֹאת פְּעֻלַּת שֹׂטְנַי מֵאֵת יְהוָה    וְהַדֹּבְרִים רָע עַל-נַפְשִׁי&#x05c3;&nbsp;&nbsp;&nbsp;<BR>
<A NAME="21"> </A>
<B class="number">כא</B>&nbsp;&nbsp;&nbsp;וְאַתָּה יְהוִה אֲדֹנָי&nbsp;    עֲשֵׂה-אִתִּי לְמַעַן שְׁמֶךָ<BR>כִּי-טוֹב חַסְדְּךָ&nbsp;&nbsp;&nbsp; הַצִּילֵנִי&#x05c3;&nbsp;&nbsp;&nbsp;<BR>
<A NAME="22"> </A>
<B class="number">כב</B>&nbsp;&nbsp;&nbsp;כִּי-עָנִי וְאֶבְיוֹן אָנֹכִי    וְלִבִּי חָלַל בְּקִרְבִּי&#x05c3;&nbsp;&nbsp;&nbsp;<BR>
<A NAME="23"> </A>
<B class="number">כג</B>&nbsp;&nbsp;&nbsp;כְּצֵל-כִּנְטוֹתוֹ נֶהֱלָכְתִּי    נִנְעַרְתִּי כָּאַרְבֶּה&#x05c3;&nbsp;&nbsp;&nbsp;<BR>
<A NAME="24"> </A>
<B class="number">כד</B>&nbsp;&nbsp;&nbsp;בִּרְכַּי כָּשְׁלוּ מִצּוֹם    וּבְשָׂרִי כָּחַשׁ מִשָּׁמֶן&#x05c3;&nbsp;&nbsp;&nbsp;<BR>
<A NAME="25"> </A>
<B class="number">כה</B>&nbsp;&nbsp;&nbsp;וַאֲנִי הָיִיתִי חֶרְפָּה לָהֶם&nbsp;&nbsp;&nbsp; יִרְאוּנִי יְנִיעוּן רֹאשָׁם&#x05c3;&nbsp;&nbsp;&nbsp;<BR>
<A NAME="26"> </A>
<B class="number">כו</B>&nbsp;&nbsp;&nbsp;עָזְרֵנִי יְהוָה אֱלֹהָי&nbsp;&nbsp;&nbsp; הוֹשִׁיעֵנִי כְחַסְדֶּךָ&#x05c3;&nbsp;&nbsp;&nbsp;<BR>
<A NAME="27"> </A>
<B class="number">כז</B>&nbsp;&nbsp;&nbsp;וְיֵדְעוּ כִּי-יָדְךָ זֹּאת    אַתָּה יְהוָה עֲשִׂיתָהּ&#x05c3;&nbsp;&nbsp;&nbsp;<BR>
<A NAME="28"> </A>
<B class="number">כח</B>&nbsp;&nbsp;&nbsp;יְקַלְלוּ-הֵמָּה וְאַתָּה תְבָרֵךְ    קָמוּ וַיֵּבֹשׁוּ וְעַבְדְּךָ יִשְׂמָח&#x05c3;&nbsp;&nbsp;&nbsp;<BR>
<A NAME="29"> </A>
<B class="number">כט</B>&nbsp;&nbsp;&nbsp;יִלְבְּשׁוּ שׂוֹטְנַי כְּלִמָּה    וְיַעֲטוּ כַמְעִיל בָּשְׁתָּם&#x05c3;&nbsp;&nbsp;&nbsp;<BR>
<A NAME="30"> </A>
<B class="number">ל</B>&nbsp;&nbsp;&nbsp;אוֹדֶה יְהוָה מְאֹד בְּפִי    וּבְתוֹךְ רַבִּים אֲהַלְלֶנּוּ&#x05c3;&nbsp;&nbsp;&nbsp;<BR>
<A NAME="31"> </A>
<B class="number">לא</B>&nbsp;&nbsp;&nbsp;כִּי-יַעֲמֹד לִימִין אֶבְיוֹן&nbsp;    לְהוֹשִׁיעַ מִשֹּׁפְטֵי נַפְשׁוֹ&#x05c3;&nbsp;&nbsp;&nbsp;</P>

<a href="Tehillimb0.htm">לפרק הבא</a> * * * <a href="Tehillim00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>