<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<TITLE>תנ"ך מנוקד - במדבר פרק לה</TITLE>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Bemidbar34.htm" target="show">לפרק הקודם</a> * * * <a href="Bemidbar00.htm" target="chapters">תוכן העניינים</a>
<H1>במדבר פרק לה</H1>

<A NAME="1"> </A>
<P><span class="x" onmousemove="Show('perush','עליה חמישית' ,event);" onmouseout="Hide();">[חמישי]</span>&nbsp;<B class="number">א</B>&nbsp;וַיְדַבֵּר יְהוָה אֶל-מֹשֶׁה&nbsp; בְּעַרְבֹת מוֹאָב&nbsp; עַל-יַרְדֵּן יְרֵחוֹ&nbsp; לֵאמֹר&#x05c3;&nbsp;&nbsp;&nbsp;
<A NAME="2"> </A>
<B class="number">ב</B>&nbsp;צַו&nbsp; אֶת-בְּנֵי יִשְׂרָאֵל&nbsp; וְנָתְנוּ לַלְוִיִּם מִנַּחֲלַת אֲחֻזָּתָם&nbsp; עָרִים לָשָׁבֶת&nbsp; וּמִגְרָשׁ&nbsp; לֶעָרִים סְבִיבֹתֵיהֶם&nbsp; תִּתְּנוּ&nbsp; לַלְוִיִּם&#x05c3;&nbsp;&nbsp;&nbsp;
<A NAME="3"> </A>
<B class="number">ג</B>&nbsp;וְהָיוּ הֶעָרִים לָהֶם&nbsp; לָשָׁבֶת&nbsp; וּמִגְרְשֵׁיהֶם&nbsp; יִהְיוּ לִבְהֶמְתָּם וְלִרְכֻשָׁם&nbsp; וּלְכֹל&nbsp; חַיָּתָם&#x05c3;&nbsp;&nbsp;&nbsp;
<A NAME="4"> </A>
<B class="number">ד</B>&nbsp;וּמִגְרְשֵׁי&nbsp; הֶעָרִים&nbsp; אֲשֶׁר תִּתְּנוּ&nbsp; לַלְוִיִּם מִקִּיר הָעִיר וָחוּצָה&nbsp; אֶלֶף אַמָּה סָבִיב&#x05c3;&nbsp;&nbsp;&nbsp;
<A NAME="5"> </A>
<B class="number">ה</B>&nbsp;וּמַדֹּתֶם מִחוּץ לָעִיר&nbsp; אֶת-פְּאַת-קֵדְמָה אַלְפַּיִם בָּאַמָּה וְאֶת-פְּאַת-נֶגֶב אַלְפַּיִם בָּאַמָּה וְאֶת-פְּאַת-יָם אַלְפַּיִם בָּאַמָּה וְאֵת פְּאַת צָפוֹן אַלְפַּיִם בָּאַמָּה וְהָעִיר בַּתָּוֶךְ&nbsp; זֶה יִהְיֶה לָהֶם&nbsp; מִגְרְשֵׁי הֶעָרִים&#x05c3;&nbsp;&nbsp;&nbsp;
<A NAME="6"> </A>
<B class="number">ו</B>&nbsp;וְאֵת הֶעָרִים&nbsp; אֲשֶׁר תִּתְּנוּ לַלְוִיִּם אֵת שֵׁשׁ-עָרֵי הַמִּקְלָט&nbsp; אֲשֶׁר תִּתְּנוּ לָנֻס שָׁמָּה הָרֹצֵחַ&nbsp; וַעֲלֵיהֶם תִּתְּנוּ&nbsp; אַרְבָּעִים וּשְׁתַּיִם עִיר&#x05c3;&nbsp;&nbsp;&nbsp;
<A NAME="7"> </A>
<B class="number">ז</B>&nbsp;כָּל-הֶעָרִים&nbsp; אֲשֶׁר תִּתְּנוּ לַלְוִיִּם אַרְבָּעִים וּשְׁמֹנֶה&nbsp; עִיר&nbsp;&nbsp; אֶתְהֶן&nbsp; וְאֶת-מִגְרְשֵׁיהֶן&#x05c3;&nbsp;&nbsp;&nbsp;
<A NAME="8"> </A>
<B class="number">ח</B>&nbsp;וְהֶעָרִים&nbsp; אֲשֶׁר תִּתְּנוּ מֵאֲחֻזַּת בְּנֵי-יִשְׂרָאֵל מֵאֵת הָרַב תַּרְבּוּ&nbsp; וּמֵאֵת הַמְעַט תַּמְעִיטוּ   אִישׁ&nbsp; כְּפִי נַחֲלָתוֹ אֲשֶׁר יִנְחָלוּ&nbsp; יִתֵּן מֵעָרָיו&nbsp; לַלְוִיִּם&#x05c3;&nbsp;&nbsp;&nbsp;&nbsp  <big class="mark">פ</big></P>
<A NAME="9"> </A>
<P><span class="x" onmousemove="Show('perush','עליה שישית' ,event);" onmouseout="Hide();">[שישי]</span>&nbsp;<B class="number">ט</B>&nbsp;וַיְדַבֵּר יְהוָה&nbsp; אֶל-מֹשֶׁה לֵּאמֹר&#x05c3;&nbsp;&nbsp;&nbsp;
<A NAME="10"> </A>
<B class="number">י</B>&nbsp;דַּבֵּר אֶל-בְּנֵי יִשְׂרָאֵל&nbsp; וְאָמַרְתָּ אֲלֵהֶם   כִּי אַתֶּם עֹבְרִים אֶת-הַיַּרְדֵּן&nbsp; אַרְצָה כְּנָעַן&#x05c3;&nbsp;&nbsp;&nbsp;
<A NAME="11"> </A>
<B class="number">יא</B>&nbsp;וְהִקְרִיתֶם לָכֶם עָרִים&nbsp; עָרֵי מִקְלָט תִּהְיֶינָה לָכֶם&nbsp; וְנָס שָׁמָּה רֹצֵחַ&nbsp; מַכֵּה-נֶפֶשׁ בִּשְׁגָגָה&#x05c3;&nbsp;&nbsp;&nbsp;
<A NAME="12"> </A>
<B class="number">יב</B>&nbsp;וְהָיוּ לָכֶם הֶעָרִים לְמִקְלָט&nbsp; מִגֹּאֵל&nbsp; וְלֹא יָמוּת הָרֹצֵחַ&nbsp; עַד-עָמְדוֹ לִפְנֵי הָעֵדָה לַמִּשְׁפָּט&#x05c3;&nbsp;&nbsp;&nbsp;
<A NAME="13"> </A>
<B class="number">יג</B>&nbsp;וְהֶעָרִים&nbsp; אֲשֶׁר תִּתֵּנוּ שֵׁשׁ-עָרֵי מִקְלָט&nbsp; תִּהְיֶינָה לָכֶם&#x05c3;&nbsp;&nbsp;&nbsp;
<A NAME="14"> </A>
<B class="number">יד</B>&nbsp;אֵת שְׁלֹשׁ הֶעָרִים&nbsp; תִּתְּנוּ מֵעֵבֶר לַיַּרְדֵּן&nbsp; וְאֵת שְׁלֹשׁ הֶעָרִים&nbsp; תִּתְּנוּ בְּאֶרֶץ כְּנָעַן   עָרֵי מִקְלָט&nbsp; תִּהְיֶינָה&#x05c3;&nbsp;&nbsp;&nbsp;
<A NAME="15"> </A>
<B class="number">טו</B>&nbsp;לִבְנֵי יִשְׂרָאֵל&nbsp; וְלַגֵּר וְלַתּוֹשָׁב בְּתוֹכָם&nbsp; תִּהְיֶינָה שֵׁשׁ-הֶעָרִים הָאֵלֶּה&nbsp; לְמִקְלָט לָנוּס שָׁמָּה&nbsp; כָּל-מַכֵּה-נֶפֶשׁ בִּשְׁגָגָה&#x05c3;&nbsp;&nbsp;&nbsp;
<A NAME="16"> </A>
<B class="number">טז</B>&nbsp;וְאִם-בִּכְלִי בַרְזֶל הִכָּהוּ וַיָּמֹת&nbsp; רֹצֵחַ הוּא   מוֹת יוּמַת&nbsp; הָרֹצֵחַ&#x05c3;&nbsp;&nbsp;&nbsp;
<A NAME="17"> </A>
<B class="number">יז</B>&nbsp;וְאִם בְּאֶבֶן יָד אֲשֶׁר-יָמוּת בָּהּ הִכָּהוּ&nbsp; וַיָּמֹת רֹצֵחַ הוּא   מוֹת יוּמַת&nbsp; הָרֹצֵחַ&#x05c3;&nbsp;&nbsp;&nbsp;
<A NAME="18"> </A>
<B class="number">יח</B>&nbsp;אוֹ בִּכְלִי עֵץ-יָד אֲשֶׁר-יָמוּת בּוֹ הִכָּהוּ&nbsp; וַיָּמֹת רֹצֵחַ הוּא   מוֹת יוּמַת&nbsp; הָרֹצֵחַ&#x05c3;&nbsp;&nbsp;&nbsp;
<A NAME="19"> </A>
<B class="number">יט</B>&nbsp;גֹּאֵל הַדָּם&nbsp; הוּא יָמִית אֶת-הָרֹצֵחַ   בְּפִגְעוֹ-בוֹ&nbsp; הוּא יְמִתֶנּוּ&#x05c3;&nbsp;&nbsp;&nbsp;
<A NAME="20"> </A>
<B class="number">כ</B>&nbsp;וְאִם-בְּשִׂנְאָה&nbsp; יֶהְדֳּפֶנּוּ&nbsp; אוֹ-הִשְׁלִיךְ עָלָיו בִּצְדִיָּה&nbsp; וַיָּמֹת&#x05c3;&nbsp;&nbsp;&nbsp;
<A NAME="21"> </A>
<B class="number">כא</B>&nbsp;אוֹ בְאֵיבָה הִכָּהוּ בְיָדוֹ&nbsp; וַיָּמֹת מוֹת-יוּמַת הַמַּכֶּה&nbsp; רֹצֵחַ הוּא   גֹּאֵל הַדָּם&nbsp; יָמִית אֶת-הָרֹצֵחַ בְּפִגְעוֹ-בוֹ&#x05c3;&nbsp;&nbsp;&nbsp;
<A NAME="22"> </A>
<B class="number">כב</B>&nbsp;וְאִם-בְּפֶתַע בְּלֹא-אֵיבָה&nbsp; הֲדָפוֹ&nbsp; אוֹ-הִשְׁלִיךְ עָלָיו כָּל-כְּלִי&nbsp; בְּלֹא צְדִיָּה&#x05c3;&nbsp;&nbsp;&nbsp;
<A NAME="23"> </A>
<B class="number">כג</B>&nbsp;אוֹ בְכָל-אֶבֶן אֲשֶׁר-יָמוּת בָּהּ&nbsp; בְּלֹא רְאוֹת&nbsp; וַיַּפֵּל עָלָיו&nbsp; וַיָּמֹת וְהוּא לֹא-אוֹיֵב לוֹ&nbsp; וְלֹא מְבַקֵּשׁ רָעָתוֹ&#x05c3;&nbsp;&nbsp;&nbsp;
<A NAME="24"> </A>
<B class="number">כד</B>&nbsp;וְשָׁפְטוּ&nbsp; הָעֵדָה&nbsp; בֵּין הַמַּכֶּה&nbsp; וּבֵין גֹּאֵל הַדָּם עַל הַמִּשְׁפָּטִים&nbsp; הָאֵלֶּה&#x05c3;&nbsp;&nbsp;&nbsp;
<A NAME="25"> </A>
<B class="number">כה</B>&nbsp;וְהִצִּילוּ הָעֵדָה אֶת-הָרֹצֵחַ&nbsp; מִיַּד גֹּאֵל הַדָּם&nbsp; וְהֵשִׁיבוּ אֹתוֹ הָעֵדָה&nbsp; אֶל-עִיר מִקְלָטוֹ אֲשֶׁר-נָס שָׁמָּה&nbsp; וְיָשַׁב בָּהּ&nbsp; עַד-מוֹת הַכֹּהֵן הַגָּדֹל&nbsp; אֲשֶׁר-מָשַׁח אֹתוֹ&nbsp; בְּשֶׁמֶן הַקֹּדֶשׁ&#x05c3;&nbsp;&nbsp;&nbsp;
<A NAME="26"> </A>
<B class="number">כו</B>&nbsp;וְאִם-יָצֹא יֵצֵא&nbsp; הָרֹצֵחַ&nbsp; אֶת-גְּבוּל עִיר מִקְלָטוֹ&nbsp; אֲשֶׁר יָנוּס שָׁמָּה&#x05c3;&nbsp;&nbsp;&nbsp;
<A NAME="27"> </A>
<B class="number">כז</B>&nbsp;וּמָצָא אֹתוֹ&nbsp; גֹּאֵל הַדָּם&nbsp; מִחוּץ&nbsp; לִגְבוּל עִיר מִקְלָטוֹ   וְרָצַח גֹּאֵל הַדָּם&nbsp; אֶת-הָרֹצֵחַ אֵין לוֹ&nbsp; דָּם&#x05c3;&nbsp;&nbsp;&nbsp;
<A NAME="28"> </A>
<B class="number">כח</B>&nbsp;כִּי בְעִיר מִקְלָטוֹ יֵשֵׁב&nbsp; עַד-מוֹת הַכֹּהֵן הַגָּדֹל&nbsp; וְאַחֲרֵי מוֹת&nbsp; הַכֹּהֵן הַגָּדֹל יָשׁוּב הָרֹצֵחַ&nbsp; אֶל-אֶרֶץ אֲחֻזָּתוֹ&#x05c3;&nbsp;&nbsp;&nbsp;
<A NAME="29"> </A>
<B class="number">כט</B>&nbsp;וְהָיוּ אֵלֶּה לָכֶם לְחֻקַּת מִשְׁפָּט&nbsp; לְדֹרֹתֵיכֶם&nbsp; בְּכֹל&nbsp; מוֹשְׁבֹתֵיכֶם&#x05c3;&nbsp;&nbsp;&nbsp;
<A NAME="30"> </A>
<B class="number">ל</B>&nbsp;כָּל-מַכֵּה-נֶפֶשׁ לְפִי עֵדִים&nbsp; יִרְצַח אֶת-הָרֹצֵחַ&nbsp; וְעֵד אֶחָד&nbsp; לֹא-יַעֲנֶה בְנֶפֶשׁ לָמוּת&#x05c3;&nbsp;&nbsp;&nbsp;
<A NAME="31"> </A>
<B class="number">לא</B>&nbsp;וְלֹא-תִקְחוּ כֹפֶר לְנֶפֶשׁ רֹצֵחַ&nbsp; אֲשֶׁר-הוּא רָשָׁע לָמוּת   כִּי-מוֹת&nbsp; יוּמָת&#x05c3;&nbsp;&nbsp;&nbsp;
<A NAME="32"> </A>
<B class="number">לב</B>&nbsp;וְלֹא-תִקְחוּ כֹפֶר&nbsp; לָנוּס אֶל-עִיר מִקְלָטוֹ&nbsp; לָשׁוּב לָשֶׁבֶת בָּאָרֶץ&nbsp; עַד-מוֹת הַכֹּהֵן&#x05c3;&nbsp;&nbsp;&nbsp;
<A NAME="33"> </A>
<B class="number">לג</B>&nbsp;וְלֹא-תַחֲנִיפוּ אֶת-הָאָרֶץ&nbsp; אֲשֶׁר אַתֶּם בָּהּ&nbsp; כִּי הַדָּם&nbsp; הוּא יַחֲנִיף אֶת-הָאָרֶץ&nbsp; וְלָאָרֶץ לֹא-יְכֻפַּר&nbsp; לַדָּם אֲשֶׁר שֻׁפַּךְ-בָּהּ&nbsp; כִּי-אִם&nbsp; בְּדַם שֹׁפְכוֹ&#x05c3;&nbsp;&nbsp;&nbsp;
<A NAME="34"> </A>
<B class="number">לד</B>&nbsp;וְלֹא תְטַמֵּא אֶת-הָאָרֶץ&nbsp; אֲשֶׁר אַתֶּם יֹשְׁבִים בָּהּ אֲשֶׁר אֲנִי&nbsp; שֹׁכֵן בְּתוֹכָהּ   כִּי&nbsp; אֲנִי יְהוָה שֹׁכֵן&nbsp; בְּתוֹךְ בְּנֵי יִשְׂרָאֵל&#x05c3;&nbsp;&nbsp;&nbsp;&nbsp  <big class="mark">פ</big></P>

<a href="Bemidbar36.htm">לפרק הבא</a> * * * <a href="Bemidbar00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>