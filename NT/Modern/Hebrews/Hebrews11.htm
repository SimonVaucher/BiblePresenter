<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Hebrews11</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Hebrews10.htm">לפרק הקודם</a>
<a name="aka"> </a>
<h1>אגרת אל העברים<br>
פרק יא</h1>
<a name="akb"> </a>
<h2>אמונה</h2>
<p>
<A NAME="1"> </A>
<B class="number">1</B>&nbsp;הָאֱמוּנָה הִיא בִּטָּחוֹן בְּמַמָּשׁוּת הַדְּבָרִים הַמְקֻוִּים, הוֹכָחַת דְּבָרִים שֶׁאֵינָם נִרְאִים.
<A NAME="2"> </A>
<B class="number">2</B>&nbsp;בִּגְלָלָהּ הוּעַד עַל הַקַּדְמוֹנִים.
<A NAME="3"> </A>
<B class="number">3</B>&nbsp;בֶּאֱמוּנָה נָבִין כִּי הָעוֹלָמִים הוּכְנוּ בִּדְבַר אֱלֹהִים, בְּאֹפֶן שֶׁהַנִּרְאֶה נִתְהַוָּה מִן הַבִּלְתִּי נִרְאֶה.(<a href="../../Tenach/Tehillim/Tehillim33.htm#6">תהילים לג' ו',ט'</a>)
<A NAME="4"> </A>
<B class="number">4</B>&nbsp;מִתּוֹךְ אֱמוּנָה הֵבִיא הֶבֶל לֵאלֹהִים קָרְבָּן טוֹב מִזֶּה שֶׁהֵבִיא קַיִן; בִּגְלָלָהּ הוּעַד עָלָיו כִּי צַדִּיק הוּא, שֶׁכֵּן אֱלֹהִים הֵעִיד עַל מַתְּנוֹתָיו, וּבִגְלָלָהּ הוּא מְדַבֵּר עֲדַיִן גַּם לְאַחַר שֶׁמֵּת.(<a href="../../Tenach/Bereshit/Bereshit04.htm#4">בראשית ד' ד'-ה'</a>)
<A NAME="5"> </A>
<B class="number">5</B>&nbsp;בִּזְכוּת אֱמוּנָה לֻקַּח חֲנוֹךְ בְּלִי לִרְאוֹת מָוֶת, "וְאֵינֶנּוּ, כִּי-לָקַח אֹתוֹ אֱלֹהִים".(<a href="../../Tenach/Bereshit/Bereshit05.htm#24">בראשית ה' כד'</a>) וְהוּעַד עָלָיו לִפְנֵי הִלָּקְחוֹ כִּי "אֶת הָאֱלֹהִים הִתְהַלֵּךְ."(<span class="x" onmousemove="Show('perush','הנ&quot;ל בפסוק 5' ,event);" onmouseout="Hide();">***</span>)
<A NAME="6"> </A>
<B class="number">6</B>&nbsp;וּבְלִי אֱמוּנָה אִי אֶפְשָׁר לִהְיוֹת רָצוּי לֵאלֹהִים, כִּי כָּל הַקָּרֵב אֶל אֱלֹהִים צָרִיךְ לְהַאֲמִין שֶׁהוּא קַיָּם וְהוּא נוֹתֵן גְּמוּל לְדוֹרְשָׁיו.(<a href="../../Tenach/Yishayah/Yishayah40.htm#10">ישעיהו מ' י'</a>)
<A NAME="7"> </A>
<B class="number">7</B>&nbsp;מִתּוֹךְ אֱמוּנָה בָּנָה נֹחַ תֵּבָה לְהַצָּלַת בֵּיתוֹ, בִּהְיוֹתוֹ יָרֵא אַחֲרֵי שֶׁהֻזְהַר עַל דְּבָרִים אֲשֶׁר עוֹד לֹא נִרְאוּ, וּבֶאֱמוּנָתוֹ הִרְשִׁיעַ אֶת הָעוֹלָם וְהָיָה לְיוֹרֵשׁ הַצְּדָקָה הַמְיֻסֶּדֶת עַל אֱמוּנָה.(<a href="../../Tenach/Bereshit/Bereshit06.htm#22">בראשית ו' כב'</a>)
<A NAME="8"> </A>
<B class="number">8</B>&nbsp;מִתּוֹךְ אֱמוּנָה צִיֵּת אַבְרָהָם בְּהִקָּרְאוֹ לָצֵאת אֶל מָקוֹם שֶׁהָיָה עָתִיד לְקַבֵּל לְנַחֲלָה, וְהוּא יָצָא מִבְּלִי לָדַעַת לְאָן יֵלֵךְ.(<a href="../../Tenach/Bereshit/Bereshit12.htm#1">בראשית יב' א'</a>)
<A NAME="9"> </A>
<B class="number">9</B>&nbsp;מִתּוֹךְ אֱמוּנָה הִתְגּוֹרֵר בְּאֶרֶץ הַהַבְטָחָה כְּגֵר בְּאֶרֶץ זָרָה, בְּשִׁבְתּוֹ בְּאֹהָלִים עִם יִצְחָק וְיַעֲקֹב אֲשֶׁר יָרְשׁוּ עִמּוֹ אֶת אוֹתָהּ הַהַבְטָחָה;(<a href="../../Tenach/Bereshit/Bereshit17.htm#8">בראשית יז' ח'</a>)
<A NAME="10"> </A>
<B class="number">10</B>&nbsp;כִּי חִכָּה לָעִיר שֶׁיֵּשׁ לָהּ יְסוֹדוֹת, שֶׁאַדְרִיכָלָהּ וּמְקִימָהּ הוּא הָאֱלֹהִים.
<A NAME="11"> </A>
<B class="number">11</B>&nbsp;מִתּוֹךְ אֱמוּנָה קִבְּלָה גַּם שָׂרָה כֹּחַ לַהֲרוֹת אַף לְאַחַר שֶׁהִזְדַּקְּנָה, שֶׁכֵּן חָשְׁבָה אֶת הַמַּבְטִיחַ לְנֶאֱמָן.(<a href="../../Tenach/Bereshit/Bereshit21.htm#2">בראשית כא' ב'</a>)
<A NAME="12"> </A>
<B class="number">12</B>&nbsp;עַל כֵּן גַּם מֵאֶחָד, שֶׁהָיָה בִּבְחִינַת מֵת, יָצְאוּ כְּכוֹכְבֵי הַשָּׁמַיִם לָרֹב וְכַחוֹל עַל שְׂפַת הַיָּם אֲשֶׁר לֹא יִסָּפֵר.(<a href="../../Tenach/Bereshit/Bereshit22.htm#17">בראשית כב' יז'</a>;&nbsp;<a href="../../Tenach/Devarim/Devarim01.htm#10">דברים א' י'</a>)
<A NAME="13"> </A>
<B class="number">13</B>&nbsp;בְּעוֹדָם מַחֲזִיקִים בֶּאֱמוּנָה מֵתוּ כָּל אֵלֶּה בְּלִי שֶׁהִשִּׂיגוּ אֶת הַדְּבָרִים הַמֻּבְטָחִים, וְאוּלָם רָאוּ אוֹתָם מֵרָחוֹק וְקִדְּמוּ אוֹתָם בִּבְרָכָה כְּשֶׁהֵם מוֹדִים כִּי זָרִים וְגוֹלִים הֵם בָּאָרֶץ.(<a href="../../Tenach/Tehillim/Tehillim39.htm#13">תהילים לט' יג'</a>)
<A NAME="14"> </A>
<B class="number">14</B>&nbsp;הֵן הַמְדַבְּרִים כָּךְ מַצְהִירִים שֶׁהֵם מְבַקְשִׁים לָהֶם אֶרֶץ מוֹשָׁב.
<A NAME="15"> </A>
<B class="number">15</B>&nbsp;וְאִלּוּ כִּוְּנוּ דַּעְתָּם עַל הָאָרֶץ הַהִיא אֲשֶׁר יָצְאוּ מִמֶּנָּה, הָיָה לָהֶם זְמַן לָשׁוּב אֵלֶיהָ.
<A NAME="16"> </A>
<B class="number">16</B>&nbsp;אַךְ עַתָּה נִכְסָפִים הֵם לְטוֹבָה מִמֶּנָּה, לְאֶרֶץ מוֹשָׁב שְׁמֵימִית. לָכֵן לֹא בּוֹשׁ בָּהֶם הָאֱלֹהִים לְהִקָּרֵא אֱלֹהֵיהֶם, שֶׁהֲרֵי הֵכִין לָהֶם עִיר.(<a href="../../Tenach/Shemot/Shemot03.htm#6">שמות ג' ו'</a>)
<A NAME="17"> </A>
<B class="number">17</B>&nbsp;מִתּוֹךְ אֱמוּנָה הִקְרִיב אַבְרָהָם אֶת יִצְחָק בְּעֵת שֶׁנֻּסָּה; הוּא שֶׁקִּבֵּל אֶת הַהַבְטָחוֹת הִקְרִיב אֶת יְחִידוֹ,
<A NAME="18"> </A>
<B class="number">18</B>&nbsp;הוּא שֶׁנֶּאֱמַר לוֹ, "כִּי בְיִצְחָק יִקָּרֵא לְךָ זָרַע",(<a href="../../Tenach/Bereshit/Bereshit21.htm#12">בראשית כא' יב'</a>)
<A NAME="19"> </A>
<B class="number">19</B>&nbsp;בְּחָשְׁבוֹ בְּלִבּוֹ כִּי הָאֱלֹהִים יָכוֹל לְהָקִים אֲפִלּוּ מֵעִם הַמֵּתִים; מִשָּׁם, בִּבְחִינַת מָשָׁל, אַף קִבֵּל אוֹתוֹ.
<A NAME="20"> </A>
<B class="number">20</B>&nbsp;מִתּוֹךְ אֱמוּנָה בֵּרֵךְ יִצְחָק אֶת יַעֲקֹב וְאֶת עֵשָׂו בְּנוֹגֵעַ לִדְבָרִים עֲתִידִים לָבוֹא.
<A NAME="21"> </A>
<B class="number">21</B>&nbsp;מִתּוֹךְ אֱמוּנָה בֵּרֵךְ יַעֲקֹב לִפְנֵי מוֹתוֹ אֶת שְׁנֵי בְּנֵי יוֹסֵף, <span class="x" onmousemove="Show('perush','וקד... -- הנוסח דלעיל כבתרגום השבעים.' ,event);" onmouseout="Hide();">וְקַד מֵעַל רֹאשׁ הַמַּטֶּה.</span>(<a href="../../Tenach/Bereshit/Bereshit47.htm#31">בראשית מז' לא'</a>)
<A NAME="22"> </A>
<B class="number">22</B>&nbsp;מִתּוֹךְ אֱמוּנָה הִזְכִּיר יוֹסֵף לִפְנֵי מוֹתוֹ אֶת יְצִיאַת בְּנֵי יִשְׂרָאֵל וְצִוָּה עַל-אוֹדוֹת עַצְמוֹתָיו.(<a href="../../Tenach/Bereshit/Bereshit50.htm#25">בראשית נ' כה'</a>)
<A NAME="23"> </A>
<B class="number">23</B>&nbsp;כְּשֶׁנּוֹלַד מֹשֶׁה, מִתּוֹךְ אֱמוּנָה הִסְתִּירוּהוּ הוֹרָיו בְּמֶשֶׁךְ שְׁלוֹשָה חֳדָשִׁים; כִּי רָאוּ שֶׁנָּאֶה הַיֶּלֶד, וְלֹא פָּחֲדוּ מִגְּזֵרַת הַמֶּלֶך.(<a href="../../Tenach/Shemot/Shemot02.htm#2">שמות ב' ב'</a>)
<A NAME="24"> </A>
<B class="number">24</B>&nbsp;כַּאֲשֶׁר גָּדַל מֹשֶׁה, מִתּוֹךְ אֱמוּנָה סֵרֵב לְהִקָּרֵא בֵּן לְבַת פַּרְעֹה
<A NAME="25"> </A>
<B class="number">25</B>&nbsp;וּבָחַר לְהִתְעַנּוֹת עִם עַם אֱלֹהִים מִלְּהִתְעַנֵּג לְשָׁעָה בְּתַעֲנוּגֵי הַחֵטְא.
<A NAME="26"> </A>
<B class="number">26</B>&nbsp;הוּא חָשַׁב אֶת חֶרְפַּת הַמָּשִׁיחַ לְעֹשֶׁר גָּדוֹל מֵאוֹצְרוֹת מִצְרַיִם, כִּי נָשָׂא עֵינָיו אֶל הַגְּמוּל.
<A NAME="27"> </A>
<B class="number">27</B>&nbsp;בֶּאֱמוּנָה עָזַב אֶת מִצְרַיִם וְלֹא פָּחַד מִזַּעַם הַמֶּלֶך, כִּי עָמַד בְּעֹז כְּרוֹאֶה אֶת מִי שֶׁאֵינֶנּוּ נִרְאֶה.
<A NAME="28"> </A>
<B class="number">28</B>&nbsp;מִתּוֹךְ אֱמוּנָה עָשָׂה אֶת הַפֶּסַח וְאֶת נְתִינַת הַדָּם כְּדֵי שֶׁלֹּא יִגַּע בָּהֶם מַכֵּה הַבְּכוֹרִים.(<a href="../../Tenach/Shemot/Shemot12.htm#12">שמות יב' יב'-יג'</a>)
<A NAME="29"> </A>
<B class="number">29</B>&nbsp;בֶּאֱמוּנָה עָבְרוּ בְּיַם סוּף כְּמוֹ בַּיַּבָּשָׁה, דָּבָר שֶׁנִּסּוּ הַמִּצְרִים וְטָבְעוּ.(<a href="../../Tenach/Shemot/Shemot14.htm#22">שמות יד' כב'</a>;&nbsp;<a href="../../Tenach/Shemot/Shemot14.htm#28">כח'</a>)
<A NAME="30"> </A>
<B class="number">30</B>&nbsp;בִּגְלַל אֱמוּנָה נָפְלוּ חוֹמוֹת יְרִיחוֹ אַחֲרֵי שֶׁהִקִּיפוּ אוֹתָן שִׁבְעַת יָמִים.
<A NAME="31"> </A>
<B class="number">31</B>&nbsp;בִּזְכוּת אֱמוּנָה לֹא נִסְפְּתָה רָחָב הַזּוֹנָה עִם הַסּוֹרְרִים, שֶׁכֵּן קִבְּלָה אֶת הַמְרַגְּלִים בְּשָׁלוֹם.(<a href="../../Tenach/Yehoshua/Yehoshua06.htm#25">יהושוע ו' כה'</a>)
<A NAME="32"> </A>
<B class="number">32</B>&nbsp;וּמָה עוֹד אֹמַר? הֵן תִּקְצַר הָעֵת מִלְּסַפֵּר עַל גִּדְעוֹן וּבָרָק וְשִׁמְשׁוֹן וְיִפְתָּח וְדָוִד וּשְׁמוּאֵל וְהַנְּבִיאִים,(<a href="../../Tenach/Shoftim/Shoftim06.htm#11">שופטים ו' יא'</a>;&nbsp;<a href="../../Tenach/Shoftim/Shoftim04.htm#6">ד' ו'</a>;&nbsp;<a href="../../Tenach/Shoftim/Shoftim13.htm#24">יג' כד'</a>;&nbsp;<a href="../../Tenach/Shoftim/Shoftim11.htm#1">יא' א'</a>;&nbsp;<a href="../../Tenach/ShemuelA/ShemuelA16.htm#13">שמואל א', טז' יג'</a>;&nbsp;<a href="../../Tenach/ShemuelA/ShemuelA01.htm#20">א' כ'</a>)
<A NAME="33"> </A>
<B class="number">33</B>&nbsp;אֲשֶׁר עַל-יְדֵי אֱמוּנָה הִכְנִיעוּ מַמְלָכוֹת, פָּעֲלוּ צֶדֶק, הִשִּׂיגוּ הַבְטָחוֹת, סָגְרוּ פִּי אֲרָיוֹת,(<a href="../../Tenach/ShemuelB/ShemuelB08.htm#15">שמואל ב', ח' טו'</a>;&nbsp;<a href="../../Tenach/Daniel/Daniel06.htm#23">דניאל ו' כג'</a>)
<A NAME="34"> </A>
<B class="number">34</B>&nbsp;כִּבּוּ לַהֲבוֹת אֵשׁ, נִמְלְטוּ מִפִּי חֶרֶב, הִתְחַזְּקוּ מֵחֻלְשָׁה, עָשׂוּ חַיִל בַּמִּלְחָמָה וְהֵבִיסוּ צִבְאוֹת זָרִים.(<a href="../../Tenach/Daniel/Daniel03.htm#25">דניאל ג' כה'</a>)
<A NAME="35"> </A>
<B class="number">35</B>&nbsp;נָשִׁים קִבְּלוּ אֶת מֵתֵיהֶן שֶׁקָּמוּ לִתְחִיָּה. אֲחֵרִים עֻנּוּ עַד מָוֶת וְלֹא הִסְכִּימוּ לְהִנָּצֵל, לְמַעַן יַשִּׂיגוּ תְּחִיָּה טוֹבָה יוֹתֵר.(<a href="../../Tenach/MelachimA/MelachimA17.htm#22">מלכים א', יז' כב'</a>)
<A NAME="36"> </A>
<B class="number">36</B>&nbsp;אֲחֵרִים הִתְנַסּוּ בְּחֶרְפַּת לַעַג וְהַלְקָאוֹת שׁוֹטִים וְגַם בִּכְבָלִים וְכֶלֶא;(<a href="../../Tenach/Tehillim/Tehillimc3.htm#4">תהילים קכג' ד'</a>;&nbsp;<a href="../../Tenach/Yirmiah/Yirmiah37.htm#15">ירמיהו לז' טו'</a>)
<A NAME="37"> </A>
<B class="number">37</B>&nbsp;נִסְקְלוּ, נֻסּוּ בְּעִנּוּיִים, נֻסְּרוּ בְּמַשּׂוֹר, הוּמְתוּ בְּחֶרֶב, נָעוּ וְנָדוּ עֲטוּפֵי עוֹרוֹת כְּבָשִׂים וְעִזִּים, בְּסָבְלָם מַחְסוֹר, צָרוֹת וְהִתְעַלְּלוּת --(<a href="../../Tenach/MelachimA/MelachimA19.htm#10">מלכים א', יט' י'</a>)
<A NAME="38"> </A>
<B class="number">38</B>&nbsp;אָכֵן הָעוֹלָם לֹא הָיָה רָאוּי לַאֲנָשִׁים אֲשֶׁר כָּאֵלֶּה -- וְתוֹעִים הָיוּ בְּמִדְבָּרִיּוֹת, בְּהָרִים, בִּמְעָרוֹת וּבִנְקִיקֵי הָאָרֶץ.(<a href="../../Tenach/MelachimA/MelachimA18.htm#13">מלכים א', יח' יג'</a>)
<A NAME="39"> </A>
<B class="number">39</B>&nbsp;כָּל אֵלֶּה, אַף כִּי אֱמוּנָתָם הֵעִידָה עֲלֵיהֶם, לֹא רָאוּ בְּקִיּוּם הַהַבְטָחָה.
<A NAME="40"> </A>
<B class="number">40</B>&nbsp;וְאוּלָם אֱלֹהִים הֵכִין לָנוּ דָּבָר טוֹב יוֹתֵר, כְּדֵי שֶׁלֹּא יוּבְאוּ לִידֵי שְׁלֵמוּת בִּלְעָדֵינוּ.</p>
<a href="Hebrews12.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>