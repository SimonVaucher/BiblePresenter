<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Galatians01</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="../main/2Corinthians0.htm" target="text">לאגרת שאול השניה אל הקורינתים</a>
<a name="aaa"> </a>
<h1>איגרת שאול אל הגלאטים<br>
פרק א</h1>
<p>
<A NAME="1"> </A>
<B class="number">1</B>&nbsp;פּוֹלוֹס הַשָּׁלִיחַ לֹא מִבְּנֵי אָדָם וְלֹא עַל-יְדֵי בֶן-אָדָם כִּי אִם-עַל-יְדֵי יֵשׁוּעַ הַמָּשִׁיחַ וֵאלֹהִים הָאָב אֲשֶׁר הֱעִירוֹ מִן-הַמֵּתִים׃
<A NAME="2"> </A>
<B class="number">2</B>&nbsp;וְכָל-הָאַחִים אֲשֶׁר עִמָּדִי אֶל-הַקְּהִלּוֹת אֲשֶׁר בְּגָלַטְיָא׃
<A NAME="3"> </A>
<B class="number">3</B>&nbsp;חֶסֶד לָכֶם וְשָׁלוֹם מֵאֵת הָאֱלֹהִים אָבִינוּ וּמֵאֵת אֲדֹנֵינוּ יֵשׁוּעַ הַמָּשִׁיחַ׃
<A NAME="4"> </A>
<B class="number">4</B>&nbsp;אֲשֶׁר-נָתַן אֶת-נַפְשׁוֹ עַל-חַטֹּאתֵינוּ לְחַלְּצֵנוּ מִן-הָעוֹלָם הָרָע הַזֶּה כִּרְצוֹן אֱלֹהֵינוּ אָבִינוּ׃(<a href="../../Tenach/Yishayah/Yishayah53.htm#5">ישעיהו נג' ה'</a>)
<A NAME="5"> </A>
<B class="number">5</B>&nbsp;אֲשֶׁר-לוֹ הַכָּבוֹד לְעוֹלְמֵי עוֹלָמִים אָמֵן׃
</p>
<a name="aab"> </a>
<h2>בשורת אחת</h2>
<p>
<A NAME="6"> </A>
<B class="number">6</B>&nbsp;תָּמֵהַּ אֲנִי כִּי-סַרְתֶּם מַהֵר מֵאַחֲרֵי הַקֹּרֵא אֶתְכֶם בְּחֶסֶד הַמָּשִׁיחַ לִשְׁמֹעַ אֶל-בְּשׂוֹרָה זָרָה׃
<A NAME="7"> </A>
<B class="number">7</B>&nbsp;וְהִיא אֵינֶנָּה אַחֶרֶת רַק יֵשׁ אֲנָשִׁים הָעֹכְרִים אֶתְכֶם וַחֲפֵצִים לַהֲפֹךְ אֶת-בְּשׂוֹרַת הַמָּשִׁיחַ׃
<A NAME="8"> </A>
<B class="number">8</B>&nbsp;אֲבָל גַּם-אֲנַחְנוּ אוֹ-מַלְאָךְ מִן-הַשָּׁמַיִם אִם-יָבוֹא לְבַשֵׂר אֶתְכֶם בְּשׂוֹרָה מִבַּלְעֲדֵי זֹאת אֲשֶׁר בִּשַׂרְנוּ אֶתְכֶם חֵרֶם יִהְיֶה׃
<A NAME="9"> </A>
<B class="number">9</B>&nbsp;כַּאֲשֶׁר אָמַרְנוּ כְבָר כֵּן-אֹמַר עַתָּה עוֹד-הַפָּעַם אִישׁ כִּי-יְבַשֵׂר אֶתְכֶם בְּשׂוֹרָה מִבַּלְעֲדֵי אֲשֶׁר קִבַּלְתֶּם חֵרֶם יִהְיֶה׃
<A NAME="10"> </A>
<B class="number">10</B>&nbsp;כִּי הֲמִתְרַצֶּה אֶל-בְּנֵי אָדָם אָנֹכִי אוֹ אֶל-הָאֱלֹהִים אִם הַמְבַקֵּשׁ אָנֹכִי לִמְצֹא-חֵן בְּעֵינֵי בְנֵי-אָדָם הֵן בְּמָצְאִי חֵן בְּעֵינֵי בְנֵי-אָדָם לֹא-אֶהְיֶה עֶבֶד הַמָּשִׁיחַ׃
</p>
<a name="aac"> </a>
<h2>כיצד היה שאול לשליח</h2>
<p>
<A NAME="11"> </A>
<B class="number">11</B>&nbsp;וּמוֹדִיעַ אֲנִי אֶתְכֶם אֶחָי כִּי הַבְּשׂוֹרָה אֲשֶׁר בִּשַׂרְתִּי לֹא-לְאָדָם הִיא׃
<A NAME="12"> </A>
<B class="number">12</B>&nbsp;כִּי אַף לֹא מֵאָדָם קִבַּלְתִּיהָ וְלֹא-מְלֻמֶּדֶת הִיא לִי כִּי אִם-בְּחֶזְיוֹן יֵשׁוּעַ הַמָּשִׁיחַ׃
<A NAME="13"> </A>
<B class="number">13</B>&nbsp;כִּי הֲלֹא-שְׁמַעְתֶּם אֶת-דַּרְכִּי מִלְפָנִים בַּדָּת הַיְּהוּדִית וְאֵת אֲשֶׁר-תַּכְלִית רְדִיפָה רָדַפְתִּי אֶת-עֲדַת אֱלֹהִים וְהֶחֱרַמְתִּיהָ׃
<A NAME="14"> </A>
<B class="number">14</B>&nbsp;וָאֱהִי הוֹלֵךְ וְחָזֵק בַּדָּת הַיְּהוּדִית עַל-רַבִּים מִבְּנֵי גִילִי בְּעַמִּי בְּקִנְאָתִי הַגְּדוֹלָה לְקַבָּלוֹת שֶׁל-אֲבוֹתָי׃
<A NAME="15"> </A>
<B class="number">15</B>&nbsp;וּכְשֶׁהָיָה רָצוֹן מִלִּפְנֵי הָאֱלֹהִים הַמַּבְדִּיל אֹתִי מֵרֶחֶם אִמִּי וַיִּקְרָאֵנִי בְּחַסְדּוֹ׃(<a href="../../Tenach/Yishayah/Yishayah49.htm#1">ישעיהו מט' א'</a>)
<A NAME="16"> </A>
<B class="number">16</B>&nbsp;לְגַלּוֹת בִּי אֶת-בְּנוֹ לְמַעַן אֲבַשְׂרֶנּוּ בַּגּוֹיִם אָז לֹא נוֹעַצְתִּי עִם-בָּשָׂר וָדָם׃
<A NAME="17"> </A>
<B class="number">17</B>&nbsp;גַּם לֹא-עָלִיתִי יְרוּשָׁלַיְמָה אֶל-אֲשֶׁר הָיוּ שְׁלִיחִים לְפָנָי כִּי אִם-הָלַכְתִּי לַעֲרָב וּמִשָּׁם שַׁבְתִּי אֶל-דַּמָּשֶׂק׃
<A NAME="18"> </A>
<B class="number">18</B>&nbsp;אַחֲרֵי-כֵן מִקֵּץ שָׁלשׁ שָׁנִים עָלִיתִי לִירוּשָׁלַיִם לִרְאוֹת אֶת-כֵּיפָא וָאֵשֵׁב עִמּוֹ חֲמִשָּׁה עָשָׂר יוֹם׃
<A NAME="19"> </A>
<B class="number">19</B>&nbsp;וְאַחֵר מִן-הַשְׁלִיחִים לֹא-רָאִיתִי זוּלָתִי אֶת-יַעֲקֹב אֲחִי אֲדֹנֵינוּ׃
<A NAME="20"> </A>
<B class="number">20</B>&nbsp;וַאֲשֶׁר אֲנִי כֹתֵב אֲלֵיכֶם הִנֵּה נֶגֶד הָאֱלֹהִים כִּי לֹא אֲכַזֵּב׃
<A NAME="21"> </A>
<B class="number">21</B>&nbsp;אַחֲרֵי-כֵן בָּאתִי אֶל-גְּלִילוֹת סוּרְיָא וְקִילִיקְיָא׃
<A NAME="22"> </A>
<B class="number">22</B>&nbsp;וּקְהִלּוֹת יְהוּדָה אֲשֶׁר בַּמָּשִׁיחַ הֵנָּה לֹא יָדְעוּ אֶת-פָּנָי׃
<A NAME="23"> </A>
<B class="number">23</B>&nbsp;רַק-זֹאת בִּלְבַד שָׁמְעוּ כִּי-הָרֹדֵף אֹתָנוּ מֵאָז עַתָּה מְבַשֵׂר אֶת-הָאֱמוּנָה אֲשֶׁר הֶחֱרִים מִלְּפָנִים׃
<A NAME="24"> </A>
<B class="number">24</B>&nbsp;וַיְהַלֲלוּ בִי אֶת-הָאֱלֹהִים׃
</p>
<a href="Galatians02.htm">לפרק הבא</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>