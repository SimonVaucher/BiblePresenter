<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>1Corinthians01</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="../main/Romans0.htm" target="text">לאגרת שאול אל הרומים</a>
<a name="aaa"> </a>
<h1>אגרת שאול הראשונה אל הקורינתים<br>
פרק א</h1>
<p>
<A NAME="1"> </A>
<B class="number">1</B>&nbsp;פּוֹלוֹס שָׁלִיחַ מְקֹרָא שֶׁל-יֵשׁוּעַ הַמָּשִׁיחַ בִּרְצוֹן אֱלֹהִים וְסוֹסְתְּנִיס אָחִינוּ׃
<A NAME="2"> </A>
<B class="number">2</B>&nbsp;אֶל-קְהִלַּת אֱלֹהִים אֲשֶׁר בְּקוֹרִנְתּוֹס לַמְקֻדָּשִׁים בַּמָּשִׁיחַ יֵשׁוּעַ הַקְּדשִׁים הַקְּרוּאִים עִם כָּל-הַקֹּרְאִים בְּשֵׁם אֲדֹנֵינוּ יֵשׁוּעַ הַמָּשִׁיחַ בְּכָל-מָקוֹם שֶׁלָּהֶם וְשֶׁלָּנוּ׃
<A NAME="3"> </A>
<B class="number">3</B>&nbsp;חֶסֶד לָכֶם וְשָׁלוֹם מֵאֵת הָאֱלֹהִים אָבִינוּ וַאֲדֹנֵינוּ יֵשׁוּעַ הַמָּשִׁיחַ׃
</p>
<a name="aab"> </a>
<h2>עושר במשיח</h2>
<p>
<A NAME="4"> </A>
<B class="number">4</B>&nbsp;אוֹדֶה לֵאלֹהַי בַּעֲבוּרְכֶם בְּכָל-עֵת עַל-חֶסֶד הָאֱלֹהִים הַנִּתָּן לָכֶם בַּמָּשִׁיחַ יֵשׁוּעַ׃
<A NAME="5"> </A>
<B class="number">5</B>&nbsp;אֲשֶׁר עֲשַׁרְתֶּם-בּוֹ בַּכֹּל בְּדִבּוּר וּבְדָעַת׃
<A NAME="6"> </A>
<B class="number">6</B>&nbsp;בַּאֲשֶׁר עֵדוּת הַמָּשִׁיחַ הִתְחַזְּקָה בָכֶם׃
<A NAME="7"> </A>
<B class="number">7</B>&nbsp;עַד אֲשֶׁר-לֹא חֲסַרְתֶּם כָּל-מַתַּן הֶחָסֶד וְהִנְּכֶם מְחַכִּים לְהִתְגַּלּוּת אֲדֹנֵינוּ יֵשׁוּעַ הַמָּשִׁיחַ׃
<A NAME="8"> </A>
<B class="number">8</B>&nbsp;וְהוּא גַּם-יְכוֹנֵן אֶתְכֶם עַד-עֵת קֵץ לִהְיוֹת נְקִיִּים בְּיוֹם אֲדֹנֵינוּ יֵשׁוּעַ הַמָּשִׁיחַ׃
<A NAME="9"> </A>
<B class="number">9</B>&nbsp;נֶאֱמָן הָאֱלֹהִים אֲשֶׁר עַל-פִּיו נִקְרֵאתֶם לְחֶבְרַת בְּנוֹ יֵשׁוּעַ הַמָּשִׁיחַ אֲדֹנֵינוּ׃(<a href="../../Tenach/Devarim/Devarim07.htm#9">דברים ז' ט'</a>;&nbsp;<a href="../../Tenach/Yishayah/Yishayah49.htm#7">ישעיהו מט' ז'</a>)
</p>
<a name="aac"> </a>
<h2>השליח מבקש למנוע פילוגים בקהילה</h2>
<p>
<A NAME="10"> </A>
<B class="number">10</B>&nbsp;וְהִנְנִי מַזְהִיר אֶתְכֶם אַחַי בְּשֵׁם אֲדֹנֵינוּ יֵשׁוּעַ הַמָּשִׁיחַ לִהְיוֹת כֻּלְּכֶם פֶּה אֶחָד וְלֹא תִּהְיֶינָה מַחֲלֹקוֹת בֵּינֵיכֶם כִּי אִם-תִּכּוֹנֲנוּ יַחַד בְּלֵב אֶחָד וּבְעֵצָה אֶחָת׃
<A NAME="11"> </A>
<B class="number">11</B>&nbsp;כִּי בְּנֵי-בֵית כְּלוֹאָה הִגִּידוּ לִי עֲלֵיכֶם אֶחָי כִּי מְרִיבוֹת בֵּינֵיכֶם׃
<A NAME="12"> </A>
<B class="number">12</B>&nbsp;וְזֹאת אֲנִי אֹמֵר מִפְּנֵי שֶׁאִישׁ אִישׁ מִכֶּם אֹמֵר אֲנִי לְפוֹלוֹס וַאֲנִי לְאַפּוֹלוֹס וַאֲנִי לְכֵיפָא וַאֲנִי לַמָּשִׁיחַ הִנֵּנִי׃
<A NAME="13"> </A>
<B class="number">13</B>&nbsp;הֲכִי חֻלַּק הַמָּשִׁיחַ הֲכִי פוֹלוֹס נִצְלַב בַּעַדְכֶם אִם לְשֵׁם פּוֹלוֹס נִטְבַּלְתֶּם׃
<A NAME="14"> </A>
<B class="number">14</B>&nbsp;אוֹדֶה לֵאלֹהִים שֶׁלּא טָבַלְתִּי אִישׁ מִכֶּם בִּלְתִּי קְרִסְפּוֹס וְגָיוֹס׃
<A NAME="15"> </A>
<B class="number">15</B>&nbsp;פֶּן-יֹאמְרוּ כִּי-לִשְׁמִי טָבָלְתִּי׃
<A NAME="16"> </A>
<B class="number">16</B>&nbsp;וְטָבַלְתִּי גַּם אֶת-בְּנֵי-בֵית אִסְטְפָנוֹס וּמִלְּבַד אֵלֶּה לֹא אֵדַע אִם-טָבַלְתִּי אִישׁ אַחֵר׃
<A NAME="17"> </A>
<B class="number">17</B>&nbsp;כִּי לֹא שְׁלָחַנִי הַמָּשִׁיחַ לִטְבּוֹל כִּי אִם-לְבַשֵּׂר לֹא-בְחָכְמַת דְּבָרִים לְמַעַן אֲשֶׁר לֹא-יִהְיֶה צְלוּב הַמָּשִׁיחַ לָרִיק׃
</p>
<a name="aad"> </a>
<h2>צלב המשיח וחכמת אלהים</h2>
<p>
<A NAME="18"> </A>
<B class="number">18</B>&nbsp;כִּי-דְבַר הַצְּלוּב סִכְלוּת הוּא לָאֹבְדִים אֲבָל לָנוּ הַנּוֹשָׁעִים גְּבוּרַת אֱלֹהִים׃
<A NAME="19"> </A>
<B class="number">19</B>&nbsp;כִּי-כֵן כָּתוּב אֲאַבֵּד חָכְמַת חֲכָמִים וּבִינַת נְבוֹנִים אַסְתִּיר׃(<a href="../../Tenach/Yishayah/Yishayah29.htm#14">ישעיהו כט' יד'</a>)
<A NAME="20"> </A>
<B class="number">20</B>&nbsp;אַיֵּה חָכָם אַיֵּה סֹפֵר אַיֵּה דֹּרֵשׁ הָעוֹלָם הַזֶּה הֲלֹא סִכֵּל הָאֳלֹהִים אֶת-חָכְמַת הָעוֹלָם הַזֶּה׃(<a href="../../Tenach/Yishayah/Yishayah44.htm#25">ישעיהו מד' כה'</a>)
<A NAME="21"> </A>
<B class="number">21</B>&nbsp;כִּי אַחֲרֵי אֲשֶׁר בְּחָכְמַת הָאֱלֹהִים לֹא יָדַע הָעוֹלָם אֶת-הָאֱלֹהִים בְּחָכְמָה הָיָה רָצוֹן מִלְּפָנָיו לְהוֹשִׁיעַ בְּסִכְלוּת הַקְּרִיאָה אֶת הַמַּאֲמִינִים׃
<A NAME="22"> </A>
<B class="number">22</B>&nbsp;כִּי הַיְּהוּדִים שֹׁאֲלִים לָהֶם אוֹת וְהַיְּוָנִים מְבַקְשִׁים חָכְמָה׃
<A NAME="23"> </A>
<B class="number">23</B>&nbsp;וַאֲנַחְנוּ מַשְׁמִיעִים אֶת-הַמָּשִׁיחַ הַצָּלוּב מִכְשׁוֹל לַיְהוּדִים וְסִכְלוּת לַיְּוָנִים׃
<A NAME="24"> </A>
<B class="number">24</B>&nbsp;אֲבָל לַמְקֹרָאִים בֵּין מִיהוּדִים בֵּין מִיוָנִים אֶת-הַמָּשִׁיחַ אֲשֶׁר הוּא גְּבוּרַת אֱלֹהִים וְחָכְמַת אֱלֹהִים׃
<A NAME="25"> </A>
<B class="number">25</B>&nbsp;יַעַן כִּי סִכְלוּת הָאֵל חֲכָמָה הִיא מֵאָדָם וְחֻלְשַׁת הָאֵל חֲזָקָה הִיא מֵאָדָם׃
<A NAME="26"> </A>
<B class="number">26</B>&nbsp;כִּי רְאוּ-נָא אַחַי אֶת-קְרִיאַתְכֶם שֶׁלּא רַבִּים הַחֲכָמִים מִן-הַבָּשָׂר לֹא רַבִּים הַשַּׁלִּיטִים לֹא רַבִּים רָמֵי הַיַּחַשׂ׃
<A NAME="27"> </A>
<B class="number">27</B>&nbsp;כִּי אִם-בַּסָּכָל שֶׁבָּעוֹלָם בָּחַר הָאֵל לְמַעַן בַּיֵּשׁ אֶת-הַחֲכָמִים וּבֶחָלוּשׁ שֶׁבָּעוֹלָם בָּחַר הָאֵל לְמַעַן בַּיֵּשׁ אֶת-הֶחָזָק׃
<A NAME="28"> </A>
<B class="number">28</B>&nbsp;וּבְדַלַּת הָעוֹלָם בָּחַר הָאֵל (<a href="../../Tenach/ShemuelA/ShemuelA02.htm#8">שמואל א', ב' ח'</a>) וּבַנִּמְאָס וּבַאֲשֶׁר כְּאָיִן לְמַעַן בַּטֵּל אֵת אֲשֶׁר יֶשְׁנוֹ׃
<A NAME="29"> </A>
<B class="number">29</B>&nbsp;כְּדֵי שֶׁלּא-יִתְהַלֵּל לְפָנָיו כָּל-בָּשָׂר׃
<A NAME="30"> </A>
<B class="number">30</B>&nbsp;וּמִמֶּנּוּ אַתֶּם בַּמָּשִׁיחַ יֵשׁוּעַ אֲשֶׁר הָיָה לָנוּ לְחָכְמָה מֵאֵת הָאֱלֹהִים וְלִצְדָקָה וְלִקְדֻשָּׁה וּלְפִדְיוֹם׃
<A NAME="31"> </A>
<B class="number">31</B>&nbsp;וִיהִי כַּכָּתוּב הַמִּתְהַלֵּל יִּתְהַלֵּל בַּיְהוָֹה׃(<a href="../../Tenach/Yirmiah/Yirmiah09.htm#23">ירמיהו ט' כג'</a>)
</p>
<a href="1Corinthians02.htm">לפרק הבא</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>