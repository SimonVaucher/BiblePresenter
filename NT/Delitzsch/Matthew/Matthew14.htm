<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Matthew14</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Matthew13.htm">לפרק הקודם</a>
<a name="ana"> </a>
<h1>הבשורה על-פי מתי<br>
פרק יד</h1>
<a name="anb"> </a>
<h2>מות יוחנן המטביל</h2>
<h3>(<a href="../Mark/Mark06.htm#afd">מרקוס ו' 29-14</a>;<a href="../Luke/Luke03.htm#acba">לוקס ג' 20-19</a>,&nbsp;<a href="../Luke/Luke09.htm#aic">ט' 9-7</a>)</h3>
<p>
<A NAME="1"> </A>
<B class="number">1</B>&nbsp;בָּעֵת הַהִיא שָׁמַע הוֹרְדוֹס שַׂר-רֹבַע הַמְּדִינָה אֵת שֵׁמַע יֵשׁוּעַ׃
<A NAME="2"> </A>
<B class="number">2</B>&nbsp;וַיֹּאמֶר אֶל-נְעָרָיו זֶה הוּא יוֹחָנָן הַמַּטְבִּיל אֲשֶׁר נֵעוֹר מִן-הַמֵּתִים עַל-כֵּן הַכֹּחוֹת פֹּעֲלִים בּוֹ׃
<A NAME="3"> </A>
<B class="number">3</B>&nbsp;כִּי הוֹרְדוֹס תָּפַשׂ אֶת-יוֹחָנָן וַיַּאַסְרֵהוּ וַיְשִׂימֵהוּ בְּבֵית הַסֹּהַר בִּגְלַל הוֹרוֹדְיָה אֵשֶׁת פִילִפּוֹס אָחִיו׃
<A NAME="4"> </A>
<B class="number">4</B>&nbsp;כִּי אָמַר יוֹחָנָן אֵלָיו אֲסוּרָה הִיא לָךְ׃(<a href="../../Tenach/Vayikra/Vayikra18.htm#16">ו'קרא יח' טז'</a>)
<A NAME="5"> </A>
<B class="number">5</B>&nbsp;וַיְבַקֵּשׁ לְהָרְגוֹ וַיִּירָא אֶת-הֶהָמוֹן כִּי לְנָבִיא חֲשָׁבֻהוּ׃
<A NAME="6"> </A>
<B class="number">6</B>&nbsp;וַיְהִי בְּיוֹם הֻלֶּדֶת הוֹרְדוֹס וַתְּרַקֵּד בַּת-הוֹרוֹדְיָה בְּתוֹכָם וַתִּיטַב בְּעֵינֵי הוֹרְדוֹס׃
<A NAME="7"> </A>
<B class="number">7</B>&nbsp;וַיִּשָׁבַע לָהּ וַיֹּאמַר מַה-תִּשְׁאַל נַפְשֵׁךְ וְאֶתֵּן לָךְ׃
<A NAME="8"> </A>
<B class="number">8</B>&nbsp;וְאִמָּהּ שָׂמָה אֶת-הַדְּבָרִים בְּפִיהָ וַתִּשְׁאַל לֵאמֹר תְּנָה-לִּי פֹה בַּקְּעָרָה אֶת-רֹאשׁ יוֹחָנָן הַמַּטְבִּיל׃
<A NAME="9"> </A>
<B class="number">9</B>&nbsp;וַיֵּצֶר לַמֶּלֶךְ אַךְ בַּעֲבוּר הַשְׁבוּעָה וְהַמְסֻבִּים עִמּוֹ צִוָּה לָתֵת לָהּ׃
<A NAME="10"> </A>
<B class="number">10</B>&nbsp;וַיִּשְׁלַח וַיִּשָּׂא אֶת-רֹאשׁ יוֹחָנָן מֵעָלָיו בְּבֵית הַסֹּהַר׃
<A NAME="11"> </A>
<B class="number">11</B>&nbsp;וַיָּבִיאוּ אֶת-רֹאשׁוֹ בַּקְּעָרָה וַיִּתְּנוּ בִידֵי הַנַּעֲרָה וַתְּבִיאֵהוּ אֶל-אִמָּהּ׃
<A NAME="12"> </A>
<B class="number">12</B>&nbsp;וַיִּגְשׁוּ תַּלְמִידָיו וַיִּשְׂאוּ אֶת-גְּוִיָּתוֹ וַיִּקְבְּרוּהָ וַיֵּלְכוּ וַיַּגִּידוּ לְיֵשׁוּעַ׃
</p>
<a name="anc"> </a>
<h2>ישוע מאכיל חמשת אלפים איש</h2>
<h3>(<a href="../Mark/Mark06.htm#afe">מרקוס ו' 44-31</a>;<a href="../Luke/Luke09.htm#aid">לוקס ט' 17-10</a>;<a href="../John/John06.htm#afb">יוחנן ו' 13-1</a>)</h3>
<p>
<A NAME="13"> </A>
<B class="number">13</B>&nbsp;וַיְהִי כְּשָׁמְעוֹ אֶת-זֹאת וַיָּסַר מִשָׁם בָּאֳנִיָּה אֶל-מְקוֹם חָרְבָּה וְאֵין-אִישׁ אִתּוֹ וַיִּשְׁמְעוּ הֲמוֹן הָעָם וַיֵּלְכוּ אַחֲרָיו בְּרַגְלֵיהֶם מִן-הֶעָרִים׃
<A NAME="14"> </A>
<B class="number">14</B>&nbsp;וַיֵּצֵא יֵשׁוּעַ וַיַּרְא הֲמוֹן עַם-רָב וַיֶּהֱמוּ מֵעָיו לָהֶם וַיְרַפֵּא אֶת-הַחַלָּשִׁים אֲשֶׁר בָּהֶם׃
<A NAME="15"> </A>
<B class="number">15</B>&nbsp;וַיְהִי לְעֵת עֶרֶב וַיִּגְּשׁוּ אֵלָיו תַּלְמִידָיו וַיֹּאמְרוּ הַמָּקוֹם חָרֵב וְגַם-נָטָה הַיּוֹם שַׁלְּחָה אֶת-הֲמוֹן הָעָם וְיֵלְכוּ אֶל-הַכְּפָרִים לִקְנוֹת לָהֶם אֹכֶל׃
<A NAME="16"> </A>
<B class="number">16</B>&nbsp;וַיֹּאמֶר אֲלֵיהֶם אֵינָם צְרִיכִים לָלָכֶת תְּנוּ-אַתֶּם לָהֶם לֶאֱכֹל׃
<A NAME="17"> </A>
<B class="number">17</B>&nbsp;וַיֹּאמְרוּ אֵלָיו אֵין-לָנוּ פֹה כִּי אִם-חֲמֵשֶׁת כִּכְּרוֹת-לֶחֶם וּשְׁנֵי דָגִים׃
<A NAME="18"> </A>
<B class="number">18</B>&nbsp;וַיֹּאמַר הֲבִיאוּם אֵלַי הֵנָּה׃
<A NAME="19"> </A>
<B class="number">19</B>&nbsp;וַיְצַו אֶת-הָעָם לָשֶׁבֶת עַל-הַדֶּשֶׁא וַיִּקַּח אֶת-חֲמֵשֶׁת כִּכְּרוֹת-הַלֶּחֶם וְאֶת-שְׁנֵי הַדָּגִים וַיִּשָּׂא עֵינָיו הַשָׁמַיְמָה וַיְבָרֶךְ וַיִּפְרֹס וַיִּתֵּן אֶת-הַלֶּחֶם לַתַּלְמִידִים וְהַתַּלְמִידִים נָתְנוּ לָעָם׃
<A NAME="20"> </A>
<B class="number">20</B>&nbsp;וַיֹּאכְלוּ כֻלָּם וַיִּשְׂבָּעוּ וַיִּשְׂאוּ מִן-הַפְּתוֹתִים הַנּוֹתָרִים שְׁנֵים עָשָׂר סַלִּים מְלֵאִים׃(<a href="../../Tenach/Tehillim/Tehillima4.htm#28">תהילים קד' כח'</a>;&nbsp;<a href="../../Tenach/MelachimB/MelachimB04.htm#43">מלכים ב', ד' מג'-מד'</a>)
<A NAME="21"> </A>
<B class="number">21</B>&nbsp;וְהָאֹכְלִים כַּחֲמֵשֶׁת אֲלָפִים אִישׁ מִלְּבַד הַנָּשִׁים וְהַטָּף׃
</p>
<a name="and"> </a>
<h2>הליכה על פני המים</h2>
<h3>(<a href="../Mark/Mark06.htm#aff">מרקוס ו' 52-45</a>;<a href="../John/John06.htm#afc">יוחנן ו' 21-16</a>)</h3>
<p>
<A NAME="22"> </A>
<B class="number">22</B>&nbsp;וַיָּאֶץ יֵשׁוּעַ בְּתַלְמִידָיו לָרֶדֶת בָּאֳנִיָּה לַעֲבֹר לְפָנָיו אֶל-עֵבֶר הַיָּם עַד אֲשֶׁר-יְשַׁלַּח אֶת-הָעָם׃
<A NAME="23"> </A>
<B class="number">23</B>&nbsp;וַיְשַׁלַּח אֶת-הָעָם וַיַּעַל הָהָרָה בָּדָד לְהִתְפַּלֵּל וַיְהִי-עֶרֶב וְהוּא לְבַדּוֹ שָׁמָּה׃
<A NAME="24"> </A>
<B class="number">24</B>&nbsp;וְהָאֳנִיָּה בָאָה עַד חֲצִי הַיָּם וְהַגַּלִּים יִטְרְפֻהָ כִּי הָרוּחַ לְנֶגְדָּהּ׃
<A NAME="25"> </A>
<B class="number">25</B>&nbsp;וַיְהִי בְּאַשְׁמֹרֶת הָרְבִיעִית וַיָּבֹא אֲלֵיהֶם יֵשׁוּעַ וְהוּא מְהַלֵּךְ עַל-פְּנֵי הַיָּם׃(<a href="../../Tenach/Iyov/Iyov09.htm#8">איוב ט' ח'</a>)
<A NAME="26"> </A>
<B class="number">26</B>&nbsp;וְהַתַּלְמִידִים רָאוּ אוֹתוֹ מְהַלֵּךְ עַל-פְּנֵי הַיָּם וַיִּבָּהֲלוּ וַיֹּאמְרוּ מַרְאֵה-רוּחַ הוּא וַיִּצְעֲקוּ מִפָּחַד׃
<A NAME="27"> </A>
<B class="number">27</B>&nbsp;וַיְמַהֵר יֵשׁוּעַ וַיְדַבֵּר אֲלֵיהֶם לֵאמֹר חִזְקוּ כִּי-אֲנִי הוּא אַל-תִּירָאוּ׃
<A NAME="28"> </A>
<B class="number">28</B>&nbsp;וַיַּעַן פֶּטְרוֹס וַיֹּאמֶר אֵלָיו אִם-אַתָּה הוּא אֲדֹנִי צַוֵּה-נָא וְאָבֹא אֵלֶיךָ עַל-הַמָּיִם׃
<A NAME="29"> </A>
<B class="number">29</B>&nbsp;וַיֹּאמֶר בּוֹא וַיֵּרֶד פֶּטְרוֹס מִן-הָאֳנִיָּה וַיְהַלֵּךְ עַל-פְּנֵי הַמַּיִם לָבוֹא אֶל-יֵשׁוּעַ׃
<A NAME="30"> </A>
<B class="number">30</B>&nbsp;וַיְהִי כִּרְאֹתוֹ אֶת-הָרוּחַ כִּי חֲזָקָה הִיא וַיִּירָא וַיָּחֶל לִטְבֹּעַ וַיִּצְעַק וַיֹּאמַר אֲדֹנִי הוֹשִׁיעֵנִי׃
<A NAME="31"> </A>
<B class="number">31</B>&nbsp;וַיְמַהֵר יֵשׁוּעַ וַיִּשְׁלַח אֶת-יָדוֹ וַיַּחֲזֶק-בּוֹ (<a href="../../Tenach/Tehillim/Tehillim18.htm#17">תהילים יח' יז'</a>) וַיֹּאמֶר אֵלָיו קְטֹן אֱמוּנָה מַה-לְּךָ כִּי חָלַק לִבֶּךָ׃
<A NAME="32"> </A>
<B class="number">32</B>&nbsp;הֵם עָלוּ אֶל-הָאֳנִיָּה וְהָרוּחַ שָׁכָכָה׃
<A NAME="33"> </A>
<B class="number">33</B>&nbsp;וְאַנְשֵׁי הָאֳנִיָּה נִגְּשׁוּ וַיִּשְׁתַּחֲווּ-לוֹ וַיֹּאמְרוּ אֲבָל בֶּן-אֱלֹהִים אָתָּה׃
</p>
<a name="ane"> </a>
<h2>ריפוי חולים בגינוסר</h2>
<h3>(<a href="../Mark/Mark06.htm#afg">מרקוס ו' 56-53</a>)</h3>
<p>
<A NAME="34"> </A>
<B class="number">34</B>&nbsp;וַיַּעַבְרוּ אֶת-הַיָּם וַיָּבֹאוּ אַרְצָה גִּנֵּיסַר׃
<A NAME="35"> </A>
<B class="number">35</B>&nbsp;וַיַּכִּירוּ אֹתוֹ אַנְשֵׁי הַמָּקוֹם הַהוּא וַיִּשְׁלְחוּ אֶל-כָּל-סְבִיבוֹתֵיהֶם וַיָּבִיאוּ אֵלָיו אֵת כָּל-הַחוֹלִים׃
<A NAME="36"> </A>
<B class="number">36</B>&nbsp;וַיְבַקְשׁוּ מִמֶּנּוּ רַק לִנְגֹּעַ בִּכְנַף בִּגְדוֹ וְכָל-הַנֹּגְעִים נוֹשָׁעוּ׃(<a href="../../Tenach/Bemidbar/Bemidbar15.htm#38">במדבר טו' לח'</a>)
</p>
<a href="Matthew15.htm">לפרק הבא</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>