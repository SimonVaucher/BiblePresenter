<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Matthew03</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Matthew02.htm">לפרק הקודם</a>
<a name="aca"> </a>
<h1>הבשורה על-פי מתי<br>
פרק ג</h1>
<a name="acb"> </a>
<h2>יוחנן המטביל וקריאתו</h2>
<h3>(<a href="../Mark/Mark01.htm#aab">מרקוס א' 8-1</a>;<a href="../Luke/Luke03.htm#acb">לוקס ג' 9-1, 17-15</a>;<a href="../John/John01.htm#aac">יוחנן א' 28-19</a>)</h3>
<p>
<A NAME="1"> </A>
<B class="number">1</B>&nbsp;בַּיָּמִים הָהֵם קָם יוֹחָנָן הַמַּטְבִּיל וַיְהִי קֹרֵא בְמִדְבַּר יְהוּדָה לֵאמֹר׃
<A NAME="2"> </A>
<B class="number">2</B>&nbsp;שׁוּבוּ כִּי מַלְכוּת הַשָׁמַיִם קָרְבָה לָבוֹא׃
<A NAME="3"> </A>
<B class="number">3</B>&nbsp;כִּי זֶה הוּא אֲשֶׁר נִבָּא עָלָיו יְשַׁעְיָהוּ הַנָּבִיא לֵאמֹר קוֹל קוֹרֵא בַמִּדְבָּר פַּנּוּ דֶּרֶךְ יְהוָֹה יַשְׁרוּ מְסִלּוֹתָיו׃(<a href="../../Tenach/Yishayah/Yishayah40.htm#3">ישעיהו מ' ג'</a>)
<A NAME="4"> </A>
<B class="number">4</B>&nbsp;וְיוֹחָנָן לְבוּשׁוֹ שְׂעַר גְּמַלִּים וְאֵזוֹר עוֹר בְּמָתְנָיו (<a href="../../Tenach/MelachimB/MelachimB01.htm#8">מלכים ב', א' ח'</a>) וּמַאֲכָלוֹ חֲגָבִים וּדְבַשׁ הַיָּעַר׃
<A NAME="5"> </A>
<B class="number">5</B>&nbsp;וַתֵּצֵא אֵלָיו יְרוּשָׁלַיִם וְכָל-יְהוּדָה וְכָל-כִּכַּר הַיַּרְדֵּן׃
<A NAME="6"> </A>
<B class="number">6</B>&nbsp;וַיִּטָּבְלוּ עַל-יָדוֹ בַּיַּרְדֵּן וַיִּתְוַדּוּ אֶת-חַטֹּאתָם׃
<A NAME="7"> </A>
<B class="number">7</B>&nbsp;וַיְהי כִּרְאוֹתוֹ רַבִּים מִן-הַפְּרוּשִׁים וְהַצַּדּוּקִים נִגָּשִׁים לְהִטָּבֵל וַיֹּאמֶר לָהֶם יַלְדֵי צִפְעוֹנִים מִי הִשְׂכִּיל אֶתְכֶם לְהִמָּלֵט מִן-הַקֶּצֶף הֶעָתִיד לָבֹא׃
<A NAME="8"> </A>
<B class="number">8</B>&nbsp;לָכֵן עֲשׂוּ פְרִי רָאוּי לַתְּשׁוּבָה׃
<A NAME="9"> </A>
<B class="number">9</B>&nbsp;וְאַל-תַּחְשְׁבוּ בִלְבַבְכֶם לֵאמֹר אַבְרָהָם הוּא אָבִינוּ כִּי אֲנִי אֹמֵר לָכֶם כִּי מִן-הָאֲבָנִים הָאֵלֶּה יָכוֹל הָאֱלֹהִים לְהָקִים בָּנִים לְאַבְרָהָם׃
<A NAME="10"> </A>
<B class="number">10</B>&nbsp;וּכְבָר הוּשַׂם הַגַּרְזֶן עַל-שֹׁרֶשׁ הָעֵצִים וְהִנֵּה כָל-עֵץ אֲשֶׁר אֵינֶנּוּ עֹשֶׂה פְּרִי טוֹב יִכָּרֵת וְיֻשְׁלַךְ בָּאֵשׁ׃
<A NAME="11"> </A>
<B class="number">11</B>&nbsp;הֵן אָנֹכִי טוֹבֵל אֶתְכֶם בַּמַּיִם לַתְּשׁוּבָה וְהַבָּא אַחֲרַי חָזָק מִמֶּנִּי אֲשֶׁר קָטֹנְתִּי מִשְּׂאֵת נְעָלָיו וְהוּא יִטְבֹּל אֶתְכֶם בְּרוּחַ הַקֹּדֶשׁ וּבָאֵשׁ׃
<A NAME="12"> </A>
<B class="number">12</B>&nbsp;וּבְיָדוֹ הַמִּזְרֶה וְזָרָה אֶת-גָּרְנוֹ וְאָסַף אֶת-דְּגָנוֹ אֶל-אוֹצָרוֹ וְאֶת-הַמֹּץ יִשְׂרְפֶנּוּ בָאֵשׁ אֲשֶׁר לֹא תִכְבֶּה׃
<a name="acc"> </a>
<h2>טבילת ישוע</h2>
<h3>(<a href="../Mark/Mark01.htm#aac">מרקוס א' 11-9</a>;<a href="../Luke/Luke03.htm#acc">לוקס ג' 22-21</a>)</h3>
<p>
<A NAME="13"> </A>
<B class="number">13</B>&nbsp;וַיָּבֹא יֵשׁוּעַ מִן-הַגָּלִיל הַיַּרְדֵּנָה אֶל-יוֹחָנָן לְהִטָּבֵל עַל-יָדוֹ׃
<A NAME="14"> </A>
<B class="number">14</B>&nbsp;וְיוֹחָנָן חָשַׂךְ אוֹתוֹ לֵאמֹר אָנֹכִי צָרִיךְ לְהִטָּבֵל עַל-יָדֶךָ וְאַתָּה בָּא אֵלַי׃
<A NAME="15"> </A>
<B class="number">15</B>&nbsp;וַיַּעַן יֵשׁוּעַ וַיֹּאמֶר אֵלָיו הַנִּיחָה לִּי כִּי כֵן נָאֲוָה לִשְׁנֵינוּ לְמַלֵּא כָּל-הַצְּדָקָה וַיַּנַּח לוֹ׃
<A NAME="16"> </A>
<B class="number">16</B>&nbsp;וַיְהִי כַּאֲשֶׁר נִטְבַּל יֵשׁוּעַ וַיְמַהֵר וַיַּעַל מִן-הַמָּיִם וְהִנֵּה הַשָׁמַיִם נִפְתְּחוּ-לוֹ וַיַּרְא אֶת-רוּחַ אֱלֹהִים יוֹרֶדֶת כְּיוֹנָה וְנָחָה עָלָיו׃(<a href="../../Tenach/Yishayah/Yishayah11.htm#2">ישעיהו יא' ב'</a>;&nbsp;<a href="../../Tenach/Bereshit/Bereshit08.htm#12">בראשית ח' יב'</a>)
<A NAME="17"> </A>
<B class="number">17</B>&nbsp;וְהִנֵּה קוֹל מִן-הַשָׁמַיִם אוֹמֵר זֶה בְּנִי יְדִידִי אֲשֶׁר-רָצִיתִי בּוֹ׃(<a href="../../Tenach/Tehillim/Tehillim02.htm#7">תהילים ב' ז'</a>;&nbsp;<a href="../../Tenach/Yishayah/Yishayah42.htm#1">ישעיהו מב' א'</a>;&nbsp;<a href="../../Tenach/Mishley/Mishley30.htm#4">משלי לד' ד'</a>)
</p>
<a href="Matthew04.htm">לפרק הבא</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>