<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Matthew11</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Matthew10.htm">לפרק הקודם</a>
<a name="aka"> </a>
<h1>הבשורה על-פי מתי<br>
פרק יא</h1>
<a name="akb"> </a>
<h2>שכר -- המשך</h2>
<p>
<A NAME="1"> </A>
<B class="number">1</B>&nbsp;וַיְהִי כְּכַלּוֹת יֵשׁוּעַ לְצַוֹּת אֶת-שְׁנֵים עָשָׂר תַּלְמִידָיו וַיֵּלֶךְ מִשָׁם לְלַמֵּד וְלִקְרֹא בְּעָרֵיהֶם׃</p>
<a name="akc"> </a>
<h2>שליחים מאת יוחנן המטביל</h2>
<h3>(<a href="../Luke/Luke07.htm#agd">לוקס ז' 35-18</a>)</h3>
<p>
<A NAME="2"> </A>
<B class="number">2</B>&nbsp;וְיוֹחָנָן שָׁמַע בְּבֵית הַסֹּהַר אֶת-מַעֲשֵׂי הַמָּשִׁיחַ וַיִּשְׁלַח שְׁנַיִם מִתַּלְמִידָיו׃
<A NAME="3"> </A>
<B class="number">3</B>&nbsp;וַיֹּאמֶר אֵלָיו הַאַתָּה הוּא הַבָּא אִם-נְחַכֶּה לְאַחֵר׃
<A NAME="4"> </A>
<B class="number">4</B>&nbsp;וַיַּעַן יֵשׁוּעַ וַיֹּאמֶר לָהֶם לְכוּ הַגִּידוּ לְיוֹחָנָן אֶת-אֲשֶׁר שְׁמַעְתֶּם וְאֶת-אֲשֶׁר רְאִיתֶם׃
<A NAME="5"> </A>
<B class="number">5</B>&nbsp;עִוְרִים רֹאִים וּפִסְחִים מְהַלְּכִים מְצֹרָעִים מְטֹהָרִים וְחֵרְשִׁים שׁוֹמְעִים וּמֵתִים קָמִים וַעֲנִיִּים מִתְבַּשְׁרִים׃(<a href="../../Tenach/Yishayah/Yishayah35.htm#5">ישעיהו לה' ה'-ו'</a>;&nbsp;<a href="../../Tenach/Yishayah/Yishayah61.htm#1">סא' א'</a>)
<A NAME="6"> </A>
<B class="number">6</B>&nbsp;וְאַשְׁרֵי הָאִישׁ אֲשֶׁר לֹא-יִכָּשֵׁל בִּי׃
<A NAME="7"> </A>
<B class="number">7</B>&nbsp;הֵמָּה הָלְכוּ וְיֵשׁוּעַ הֵחֵל לְדַבֵּר אֶל-הֲמוֹן הָעָם עַל-אֹדוֹת יוֹחָנָן וַיֹּאמַר מַה-זֶּה יְצָאתֶם הַמִּדְבָּרָה לִרְאוֹת הֲקָנֶה אֲשֶׁר יִנּוֹע בָּרוּחַ׃
<A NAME="8"> </A>
<B class="number">8</B>&nbsp;אוֹ מַה-זֶּה יְצָאתֶם לִרְאוֹת הַאִישׁ לָבוּשׁ בִּגְדֵי עֲדָנִים הִנֵּה הַלּבְשִׁים עֲדָנִים בְּבָתֵּי הַמְּלָכִים הֵמָּה׃
<A NAME="9"> </A>
<B class="number">9</B>&nbsp;וְעַתָּה מַה-זֶּה יְצָאתֶם לִרְאוֹת אִם לִרְאוֹת אִישׁ נָבִיא אָכֵן אֹמֵר אֲנִי לָכֶם אַף-גָּדוֹל הוּא מִנָּבִיא׃
<A NAME="10"> </A>
<B class="number">10</B>&nbsp;כִּי זֶּה הוּא אֲשֶׁר כָּתוּב עָלָיו הִנְנִי שֹׁלֵחַ מַלְאָכִי לְפָנֶיךָ וּפִנָּה דַּרְכְּךָ לְפָנֶיךָ׃(<a href="../../Tenach/Malachi/Malachi03.htm#1">מלאכי ג' א'</a>)
<A NAME="11"> </A>
<B class="number">11</B>&nbsp;אָמֵן אֹמֵר אֲנִי לָכֶם לֹא קָם בִּילוּדֵי אִשָׁה גָּדוֹל מִיּוֹחָנָן הַמַּטְבִּיל וְהַקָּטֹן בְּמַלְכוּת הַשָׁמַיִם יִגְדַּל מִמֶּנּוּ׃
<a name="akba"> </a>
<A NAME="12"> </A>
<B class="number">12</B>&nbsp;וּמִימֵי יוֹחָנָן הַמַּטְבִּיל וְעַד-הֵנָּה מַלְכוּת הַשָׁמַיִם נִתְפְּשָׂה בְיָד חֲזָקָה וְהַמִּתְחַזְּקִים יַחְטְפוּהָ׃
<A NAME="13"> </A>
<B class="number">13</B>&nbsp;כִּי כָל-הַנְּבִיאִים וְהַתּוֹרָה עַד-יוֹחָנָן נִבָּאוּ׃
<A NAME="14"> </A>
<B class="number">14</B>&nbsp;וְאִם-תִּרְצוּ לְקַבֵּל הִנֵּה הוּא אֵלִיָּה הֶעָתִיד לָבוֹא׃(<a href="../../Tenach/Malachi/Malachi03.htm#23">מלאכי ג' כג'</a>)
<A NAME="15"> </A>
<B class="number">15</B>&nbsp;מִי אֲשֶׁר אָזְנַיִם לוֹ לִשְׁמֹעַ יִשְׁמָע׃
<A NAME="16"> </A>
<B class="number">16</B>&nbsp;וְאֶל-מִי אֲדַמֶּה אֶת-הַדּוֹר הַזֶּה דּוֹמֶה הוּא לַיְלָדִים הַיֹּשְׁבִים בַּשְׁוָקִים וְקֹרְאִים לְחַבְרֵיהֶם לֵאמֹר׃
<A NAME="17"> </A>
<B class="number">17</B>&nbsp;חִלַּלְנוּ לָכֶם בַּחֲלִילִים וְלֹא רִקַּדְתֶּם קוֹנַנּוּ לָכֶם קִינָה וְלֹא סְפַדְתֶּם׃
<A NAME="18"> </A>
<B class="number">18</B>&nbsp;כִּי-בָא-יוֹחָנָן וְהוּא לֹא אֹכֵל וְלֹא שֹׁתֶה וַיֹּאמְרוּ שֵׁד בּוֹ׃
<A NAME="19"> </A>
<B class="number">19</B>&nbsp;וַיָּבֹא בֶן-הָאָדָם אֹכֵל וְשֹׁתֶה וְהֵם אֹמְרִים הִנֵּה אִישׁ זוֹלֵל וְסֹבֵא וְאֹהֵב מוֹכְסִים וְחַטָּאִים וְנִצְדְּקָה הַחָכְמָה [<span class="x" onmousemove="Show('perush','נוסח אחר&#58; מִמַּעֲשֶׂיהָ' ,event);" onmouseout="Hide();">בְּבָנֶיהָ</span>]׃
</p>
<a name="akd"> </a>
<h2>אוי לאדישים ומנוח ליגעים</h2>
<h3>(<a href="../Luke/Luke10.htm#ajba">לוקס י' 15-13</a>,&nbsp;<a href="../Luke/Luke10.htm#ajca">22-21</a>)</h3>
<p>
<A NAME="10"> </A>
<B class="number">10</B>&nbsp;אָז הֵחֵל לְהוֹכִיחַ הֶעָרִים אֲשֶׁר-רֹב גְּבוּרוֹתָיו נַעֲשׂוּ בְתוֹכָן וְלֹא שָׁבוּ׃
<A NAME="21"> </A>
<B class="number">21</B>&nbsp;אוֹי לָךְ כּוֹרָזִין אוֹי לָךְ בֵּית-צַיְדָה כִּי הַגְּבוּרוֹת אֲשֶׁר נַעֲשׂוּ בְקִרְבְּכֶן לוּ בְּצוֹר וּבְצִידוֹן נַעֲשׂוּ הֲלֹא-כְבָר שָׁבוּ בְּשַׂק וָאֵפֶר׃
<A NAME="22"> </A>
<B class="number">22</B>&nbsp;אֲבָל אֲנִי אֹמֵר לָכֶם כִּי בְּיוֹם הַדִּין יֵקַל לְצוֹר וְצִידוֹן מִכֶּם׃
<A NAME="23"> </A>
<B class="number">23</B>&nbsp;וְאַתְּ כְּפַר-נַחוּם הַמְרוֹמָמָה עַד-הַשָׁמַיִם עַד-שְׁאוֹל תּוּרָדִי כִּי הַגְּבוּרוֹת אֲשֶׁר נַעֲשׂוּ בְתוֹכֵךְ לוּ בִסְדוֹם נַעֲשׂוּ כִּי עַתָּה עָמְדָה עַל-תִּלָּהּ עַד-הַיּוֹם הַזֶּה׃
<A NAME="24"> </A>
<B class="number">24</B>&nbsp;אֲבָל אֲנִי אֹמֵר לָכֶם כִּי בְּיוֹם הַדִּין יֵקַל לְאַדְמַת סְדוֹם מִמֵּךְ׃
<A NAME="25"> </A>
<B class="number">25</B>&nbsp;בָּעֵת הַהִיא עָנָה יֵשׁוּעַ וְאָמַר אוֹדְךָ אָבִי אֲדוֹן הַשָׁמַיִם וְהָאָרֶץ כִּי הִסְתַּרְתָּ אֶת-אֵלֶּה מִן-הַחֲכָמִים וְהַנְּבוֹנִים וְגִלִּיתָם לָעוֹלֲלִים׃
<A NAME="26"> </A>
<B class="number">26</B>&nbsp;הֵן אָבִי כִּי כֵן הָיָה רָצוֹן לְפָנֶיךָ׃
<A NAME="27"> </A>
<B class="number">27</B>&nbsp;הַכֹּל נִמְסַר-לִי מֵאֵת אָבִי וְאֵין מַכִּיר אֶת-הַבֵּן בִּלְתִּי הָאָב וְאֵין מַכִּיר אֶת-הָאָב בִּלְתִּי הַבֵּן וַאֲשֶׁר יַחְפֹּץ הַבֵּן לְגַלּוֹת לוֹ׃
<A NAME="28"> </A>
<B class="number">28</B>&nbsp;פְּנוּ אֵלַי כָּל-הָעֲמֵלִים וְהַטְּעוּנִים (<a href="../../Tenach/Tehillim/Tehillim38.htm#5">תהילים לח' ה'</a>) וַאֲנִי אָנִיחַ לָכֶם׃
<A NAME="29"> </A>
<B class="number">29</B>&nbsp;קַבְּלוּ עֲלֵיכֶם אֶת-עֻלִי וְלִמְדוּ מִמֶּנִּי כִּי-עָנָו וּשְׁפַל רוּחַ אָנֹכִי (<a href="../../Tenach/Zecharyah/Zecharyah09.htm#9">זכריה ט' ט'</a>) וּמִצְאוּ מַרְגּוֹעַ לְנַפְשֹׁתֵיכֶם׃
<A NAME="30"> </A>
<B class="number">30</B>&nbsp;כִּי עֻלִּי נָעִים וְקַל מַשָּׂאִי׃
</p>
<a href="Matthew12.htm">לפרק הבא</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>