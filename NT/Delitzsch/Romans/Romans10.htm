<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Romans10</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Romans09.htm">לפרק הקודם</a>
<a name="aja"> </a>
<h1>אגרת שאול אל הרומים<br>
פרק י</h1>
<a name="ajb"> </a>
<h2>ישראל והבשורה -- המשך</h2>
<p>
<A NAME="1"> </A>
<B class="number">1</B>&nbsp;אֶחָי חֵפֶץ לְבָבִי וּתְפִילָּתִי לֵאלֹהִים בְּעַד יִשְׂרָאֵל אֲשֶׁר יִוָּשֵׁעוּ׃
<A NAME="2"> </A>
<B class="number">2</B>&nbsp;כִּי מֵעִיד אֲנִי עֲלֵיהֶם שֶׁמְּקַנְּאִים לֵאלֹהִים אֲבָל לֹא-בְדָעַת׃
<A NAME="3"> </A>
<B class="number">3</B>&nbsp;כִּי אֶת-צִדְקַת אֱלֹהִים לֹא יָדָעוּ וַיְבַקְשׁוּ לְהָקִים אֶת-צִדְקָתָם וּלְצִדְקַת אֱלֹהִים לֹא נִכְנָעוּ׃
<A NAME="4"> </A>
<B class="number">4</B>&nbsp;כִּי הַמָּשִׁיחַ סוֹף הַתּוֹרָה לִצְדָקָה לְכָל-הַמַּאֲמִין בּוֹ׃
<A NAME="5"> </A>
<B class="number">5</B>&nbsp;כִּי-משֶׁה כָּתַב עַל-דְּבַר הַצְּדָקָה מִתּוֹךְ הַתּוֹרָה אֲשֶׁר יַעֲשֶׂה אֹתָם הָאָדָם וָחַי בָּהֶם׃(<a href="../../Tenach/Vayikra/Vayikra18.htm#5">ויקרא יח' ה'</a>)
<A NAME="6"> </A>
<B class="number">6</B>&nbsp;וְהַצְּדָקָה אֲשֶׁר מִתּוֹךְ הָאֱמוּנָה אֹמֶרֶת אַל-תֹּאמַר בִּלְבָבְךָ מִי-יַעֲלֶה הַשָּׁמַיְמָה לְהוֹרִיד אֶת-הַמָּשִׁיחַ׃(<a href="../../Tenach/Devarim/Devarim30.htm#12">דברים ל' יב'-יג'</a>)
<A NAME="7"> </A>
<B class="number">7</B>&nbsp;אוֹ מִי יֵרֵד לִתְהוֹם לְהַעֲלוֹת אֶת-הַמָּשִׁיחַ מִן-הַמֵּתִים׃
<A NAME="8"> </A>
<B class="number">8</B>&nbsp;אֲבָל מַה-תֹּאמַר קָרוֹב אֵלֶיךָ הַדָּבָר בְּפִיךָ וּבִלְבָבֶךָ (<a href="../../Tenach/Devarim/Devarim30.htm#14">דברים ל' יד'</a>) הוּא דְּבַר הָאֱמוּנָה אֲשֶׁר אֲנַחְנוּ מְבַשְׂרִים׃
<A NAME="9"> </A>
<B class="number">9</B>&nbsp;כִּי אִם-בְּפִיךָ תוֹדֶה שֶׁיֵּשׁוּעַ הוּא הָאָדוֹן וְתַאֲמִין בִּלְבָבְךָ שֶׁהָאֱלֹהִים הֱעִירוֹ מִן-הַמֵּתִים תִּוָּשֵׁעַ׃
<A NAME="10"> </A>
<B class="number">10</B>&nbsp;כִּי בִלְבָבוֹ יַאֲמִין הָאָדָם וְהָיְתָה לּוֹ לִצְדָקָה וּבְפִיהוּ יוֹדֶה וְהָיְתָה-לּוֹ לִישׁוּעָה׃
<A NAME="11"> </A>
<B class="number">11</B>&nbsp;כִּי הַכָּתוּב אֹמֵר כָּל-הַמַּאֲמִין בּוֹ לֹא יֵבוֹשׁ׃(<a href="../../Tenach/Yishayah/Yishayah28.htm#16">ישעיהו כח' טז'</a>)
<A NAME="12"> </A>
<B class="number">12</B>&nbsp;וְאֵין הַפְרֵשׁ בֵּין הַיְּהוּדִי לַיְּוָנִי כִּי אָדוֹן אֶחָד לְכֻלָּם וְהוּא עָשִׁיר לְכָל-קֹרְאָיו׃(<a href="../../Tenach/Tehillim/Tehillime5.htm#18">תהילים קמה' יח'</a>)
<A NAME="13"> </A>
<B class="number">13</B>&nbsp;כִּי-כֹל אֲשֶׁר-יִקְרָא בְּשֵׁם יְהוָֹה יִמָּלֵט׃(<a href="../../Tenach/Yoel/Yoel03.htm#5">יואל ג' ה'</a>)
<A NAME="14"> </A>
<B class="number">14</B>&nbsp;וְעַתָּה אֵיךְ יִקְרְאוּ אֶל-אֲשֶׁר לֹא-הֶאֱמִינוּ בוֹ וְאֵיךְ יַאֲמִינוּ בְּמִי שֶׁלּא שָׁמְעוּ אֶת-שִׁמְעוֹ וְאֵיךְ יִשְׁמְעוּ וְאֵין מַגִּיד׃
<A NAME="15"> </A>
<B class="number">15</B>&nbsp;וְאֵיךְ יַגִּידוּ כִּי אִם-שְׁלוּחִים כַּכָּתוּב מַה-נָּאווּ רַגְלֵי מְבַשֵׂר שָׁלוֹם מְבַשֵׂר טוֹב׃(<a href="../../Tenach/Yishayah/Yishayah52.htm#7">ישעיהו נב' ז'</a>)
<A NAME="16"> </A>
<B class="number">16</B>&nbsp;אֲבָל לֹא-כֻלָּם שָׁמְעוּ לְקוֹל הַבְּשׂוֹרָה כִּי יְשַׁעְיָהוּ אָמַר יְהוָֹה מִי הֶאֱמִין לִשְׁמֻעָתֵנוּ׃(<a href="../../Tenach/Yishayah/Yishayah53.htm#1">ישעיהו נג' א'</a>)
<A NAME="17"> </A>
<B class="number">17</B>&nbsp;אִם-כֵּן הָאֱמוּנָה בָאָה מִתּוֹךְ הַשְּׁמוּעָה וְהַשְּׁמוּעָה עַל-יְדֵי דְבַר-הַמָּשִׁיחַ׃
<A NAME="18"> </A>
<B class="number">18</B>&nbsp;וְאֹמַר הֲכִי לֹא שָׁמֵעוּ אָמְנָם בְּכָל-הָאָרֶץ יָצָא קַוָּם וּבִקְצֵה תֵבֵל מִלֵּיהֶם׃(<a href="../../Tenach/Tehillim/Tehillim19.htm#5">תהילים יט' ה'</a>)
<A NAME="19"> </A>
<B class="number">19</B>&nbsp;וְאֹמַר הֲכִי יִשְׂרָאֵל לֹא יָדָע הִנֵּה-כְבָר משֶׁה אָמַר אֲנִי אַקְנִיאֲכֶם בְּלֹא-עָם בְּגוֹי נָבָל אַכְעִיסְכֶם׃(<a href="../../Tenach/Devarim/Devarim32.htm#21">דברים לב' כא'</a>)
<A NAME="20"> </A>
<B class="number">20</B>&nbsp;וִישַׁעְיָהוּ מְלָאוֹ לִבּוֹ לֵאמֹר נִמְצֵאתִי לְלֹא בִקְשֻׁנִי נִדְרַשְׁתִּי לְלוֹא שָׁאָלוּ׃(<a href="../../Tenach/Yishayah/Yishayah65.htm#1">ישעיהו סה' א'</a>)
<A NAME="21"> </A>
<B class="number">21</B>&nbsp;וְעַל-יִשְׂרָאֵל הוּא אֹמֵר פֵּרָשְׂתִּי יָדַי כָּל-הַיּוֹם אֶל-עַם סוֹרֵר וּמֹרֶה׃(<a href="../../Tenach/Yishayah/Yishayah65.htm#2">ישעיהו סה' ב'</a>)
</p>
<a href="Romans11.htm">לפרק הבא</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>