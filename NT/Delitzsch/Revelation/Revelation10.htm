<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Revelation10</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Revelation09.htm">לפרק הקודם</a>
<a name="aja"> </a>
<h1>התגלות<br>
פרק י</h1>
<a name="ajb"> </a>
<h2>המלאך והספר הקטן</h2>
<p>
<A NAME="1"> </A>
<B class="number">1</B>&nbsp;וָאֵרֶא מַלְאָךְ אַחֵר אַבִּיר יוֹרֵד מִן הַשָּׁמַיִם (<a href="../../Tenach/Tehillim/Tehillima3.htm#20">תהילים קג' כ'</a>) וְהוּא עֹטֶה עָנָן וְעַל-רֹאשׁוֹ כְּמַרְאֵה הַקֶּשֶׁת אֲשֶׁר בֶּעָנָן וּפָנָיו כַּשֶּׁמֶשׁ וְרַגְלָיו כְּעַמּוּדֵי אֵשׁ׃(<a href="../../Tenach/Daniel/Daniel10.htm#6">דניאל י' ו'</a>;&nbsp;<a href="../../Tenach/Yechezkel/Yechezkel01.htm#27">יחזקאל א' כז'-כח'</a>)
<A NAME="2"> </A>
<B class="number">2</B>&nbsp;וּבְיָדוֹ סֵפֶר קָטֹן פָּתוּחַ וַיָּשֶׂם אֶת-רֶגֶל יְמִינוֹ עַל-הַיָּם וְאֶת-שְׂמֹאלוֹ עַל-הָאָרֶץ׃(<a href="../../Tenach/Yechezkel/Yechezkel02.htm#9">יחזקאל ב' ט'</a>)
<A NAME="3"> </A>
<B class="number">3</B>&nbsp;וַיִּקְרָא בְּקוֹל גָּדוֹל כַּאֲשֶׁר יִשְׁאַג הָאַרְיֵה וּבְקָרְאוֹ דִּבְּרוּ שִׁבְעַת הָרְעָמִים בְּקוֹלֹתֵיהֶם׃(<a href="../../Tenach/Hoshea/Hoshea11.htm#10">הושע יא' י'</a>)
<A NAME="4"> </A>
<B class="number">4</B>&nbsp;וּכְדַבֵּר שִׁבְעַת הָרְעָמִים [<span class="x" onmousemove="Show('perush','אין למילה שרש אף לא באחד מכתבי יד הישנים ואין ספק כי רק תוספת אחרונה היא' ,event);" onmouseout="Hide();">בְּקוֹלֹתֵיהֶם</span>] חָפַצְתִּי לִכְתֹּב וָאֶשְׁמַע קוֹל מִן-הַשָּׁמַיִם לֵאמֹר חֲתוֹם אֵת אֲשֶׁר-דִּבְּרוּ שִׁבְעַת הָרְעָמִים וְאַל-תִּכְתֹּב זֹאת׃(<a href="../../Tenach/Daniel/Daniel08.htm#26">דניאל ח' כו'</a>;&nbsp;<a href="../../Tenach/Daniel/Daniel12.htm#4">דניאל יב' ד'</a>;&nbsp;<a href="../../Tenach/Daniel/Daniel12.htm#9">יב' ט'</a>)
<A NAME="5"> </A>
<B class="number">5</B>&nbsp;וְהַמַּלְאָךְ אֲשֶׁר-רְאִיתִיו עֹמֵד עַל-הַיָּם וְעַל-הָאָרֶץ הֵרִים יְמִינוֹ אֶל-הַשָּׁמָיִם׃
<A NAME="6"> </A>
<B class="number">6</B>&nbsp;וַיִּשָּׁבַע בְּחֵי עוֹלְמֵי הָעוֹלָמִים (<a href="../../Tenach/Daniel/Daniel12.htm#7">דניאל יב' ז'</a>) אֲשֶׁר-בָּרָא אֶת-הַשָּׁמַיִם וְכָל-אֲשֶׁר בָּהֶם וְהָאָרֶץ וְכָל-אֲשֶׁר בָּהּ וְהַיָּם וְכָל-אֲשֶׁר-בּוֹ שֶׁאֵין עוֹד שָׁהוּת׃(<a href="../../Tenach/Tehillim/Tehillime6.htm#6">תהילים קמו' ו'</a>)
<A NAME="7"> </A>
<B class="number">7</B>&nbsp;אֲבָל בִּימֵי קוֹל הַמַּלְאָךְ הַשְּׁבִיעִי בְּעָמְדוֹ לִתְקוֹעַ וְנִשְׁלַם סוֹד הָאֱלֹהִים כַּאֲשֶׁר בִּשֵׂר אֶת-עֲבָדָיו הַנְּבִיאִים׃(<a href="../../Tenach/Amos/Amos03.htm#7">עמוס ג' ז'</a>)
<A NAME="8"> </A>
<B class="number">8</B>&nbsp;וְהַקּוֹל אֲשֶׁר שָׁמַעְתִּי מִן-הַשָּׁמַיִם דִּבֶּר אֵלַי שֵׁנִית לֵאמֹר לֵךְ וְקַח אֶת-הַסֵּפֶר הַקָּטֹן הַפָּתוּחַ אֲשֶׁר בְּיַד-הַמַּלְאָךְ הָעֹמֵד עַל-הַיָּם וְעַל-הָאָרֶץ׃
<A NAME="9"> </A>
<B class="number">9</B>&nbsp;וָאָבֹא אֶל-הַמַּלְאָךְ וָאֹמַר אֵלָיו תְּנָה-לִּי אֶת-הַסֵּפֶר וַיֹּאמֶר אֵלַי קַח וֶאֱכֹל אֹתוֹ וְהוּא יֵמַר בְּבִטְנְךָ וּבְפִיךָ יִהְיֶה מָתוֹק כִּדְבָשׁ׃(<a href="../../Tenach/Yechezkel/Yechezkel02.htm#8">יחזקאל ב' ח'</a>;&nbsp;<a href="../../Tenach/Yechezkel/Yechezkel03.htm#1">ג' א'-ג'</a>)
<A NAME="10"> </A>
<B class="number">10</B>&nbsp;וָאֶקַּח אֶת-הַסֵּפֶר מִיַּד-הַמַּלְאָךְ וָאֹכְלֵהוּ וַיְהִי בְּפִי כִּדְבַשׁ לְמָתוֹק וְאַחֲרֵי אָכְלִי אֹתוֹ וַתִּמָּלֵא בִטְנִי מְרוֹרִים׃
<A NAME="11"> </A>
<B class="number">11</B>&nbsp;וַיֹּאמְרוּ אֵלָי עוֹד תָּשׁוּב תִּנָּבֵא עַל-עַמִּים וְגוֹיִם וּלְשֹׁנוֹת וּמְלָכִים רַבִּים׃
</p>
<a href="Revelation11.htm">לפרק הבא</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>