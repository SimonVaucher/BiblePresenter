<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Revelation05</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Revelation04.htm">לפרק הקודם</a>
<a name="aea"> </a>
<h1>התגלות<br>
פרק ה</h1>
<a name="aeb"> </a>
<h2>הספר החתום והשה</h2>
<p>
<A NAME="1"> </A>
<B class="number">1</B>&nbsp;וָאֵרֶא בִּימִין הַיֹּשֵׁב עַל-הַכִּסֵּא סֵפֶר כָּתוּב פָּנִים וְאָחוֹר וְחָתוּם בְּשִׁבְעָה חֹתָמוֹת׃(<a href="../../Tenach/Yechezkel/Yechezkel02.htm#9">יחזקאל ב' ט'-י'</a>;&nbsp;<a href="../../Tenach/Daniel/Daniel12.htm#4">דניאל יב' ד'</a>;&nbsp;<a href="../../Tenach/Yishayah/Yishayah29.htm#11">ישעיהו כט' יא'</a>)
<A NAME="2"> </A>
<B class="number">2</B>&nbsp;וָאֵרֶא מַלְאָךְ אַבִּיר קוֹרֵא בְקוֹל-גָּדוֹל מִי יִזְכֶּה לִפְתֹּחַ הַסֵּפֶר וּלְהַתִּיר אֶת-חוֹתָמָיו׃(<a href="../../Tenach/Tehillim/Tehillima3.htm#20">תהילים קג' כ'</a>)
<A NAME="3"> </A>
<B class="number">3</B>&nbsp;וְלֹא-יָכֹל אִישׁ לֹא בַשָּׁמַיִם לֹא בָאָרֶץ וְלֹא מִתַּחַת לָאָרֶץ לִפְתֹּחַ אֶת-הַסֵּפֶר וְלֹא לְהַבִּיט בּוֹ׃
<A NAME="4"> </A>
<B class="number">4</B>&nbsp;וָאֵבְךְּ בְּכִי גָדוֹל עַל-אֲשֶׁר אֵין אִישׁ זֹכֶה לִפְתֹּחַ אֶת-הַסֵּפֶר וְלִקְרֹא בוֹ וְלֹא לְהַבִּיט בּוֹ׃
<A NAME="5"> </A>
<B class="number">5</B>&nbsp;וַיֹּאמֶר אֵלַי אֶחָד מִן-הַזְּקֵנִים אַל-תִּבְכֶּה הִנֵּה נָצַח הָאַרְיֵה אֲשֶׁר הוּא מִשֵּׁבֶט יְהוּדָה שֹׁרֶשׁ דָּוִד לִפְתֹּחַ אֶת-הַסֵּפֶר וּלְהַתִּיר שִׁבְעַת חוֹתָמָיו׃(<a href="../../Tenach/Bereshit/Bereshit49.htm#9">בראשית מט' ט'-י'</a>;&nbsp;<a href="../../Tenach/Yishayah/Yishayah11.htm#1">ישעיהו יא' א'</a>;&nbsp;<a href="../../Tenach/Yishayah/Yishayah11.htm#10">יא' י'</a>)
<A NAME="6"> </A>
<B class="number">6</B>&nbsp;וָאֵרֶא וְהִנֵּה בֵּין הַכִּסֵּא וְאַרְבַּע הַחַיּוֹת וּבֵין הַזְּקֵנִים עֹמֵד שֶׂה וְהוּא כְטָבוּחַ (<a href="../../Tenach/Yishayah/Yishayah53.htm#7">ישעיהו נג' ז'</a>) וְלוֹ שֶׁבַע קְרָנַיִם וְשִׁבְעָה עֵינַיִם אֲשֶׁר הֵם שִׁבְעָה רוּחוֹת הָאֱלֹהִים הַשְּׁלוּחִים אֶל-כָּל-הָאָרֶץ׃
<A NAME="7"> </A>
<B class="number">7</B>&nbsp;וַיָּבֹא וַיִּקַּח אֶת-הַסֵּפֶר מִימִין הַיֹּשֵׁב עַל-הַכִּסֵּא׃
<A NAME="8"> </A>
<B class="number">8</B>&nbsp;וַיְהִי בְּקַחְתּוֹ אֶת-הַסֵּפֶר וַיִּפְּלוּ לִפְנֵי הַשֶׂה אַרְבַּע הַחַיּוֹת וְעֶשְׂרִים וְאַרְבָּעָה הַזְּקֵנִים וְאִישׁ כִּנּוֹרוֹ בְּיָדוֹ וְקַעֲרוֹת זָהָב מְלֵאֹת קְטֹרֶת אֲשֶׁר-הֵנָּה תְּפִלּוֹת הַקְּדוֹשִׁים׃(<a href="../../Tenach/Tehillim/Tehillime1.htm#2">תהילים קמא' ב'</a>)
<A NAME="9"> </A>
<B class="number">9</B>&nbsp;וַיָּשִׁירוּ שִׁיר חָדָשׁ לֵאמֹר לְךָ נָאֶה לָקַחַת אֶת-הַסֵּפֶר וְלִפְתֹּחַ אֶת-חוֹתָמָיו כִּי אַתָּה נִשְׁחַטְתָּ וּבְדָמְךָ קָנִיתָ לֵאלֹהִים מִכָּל-מִשְׁפָּחָה וְלָשׁוֹן וְכָל-עַם וָגוֹי׃(<a href="../../Tenach/Tehillim/Tehillim33.htm#3">תהילים לג' ג'</a>;&nbsp;<a href="../../Tenach/Yishayah/Yishayah42.htm#10">ישעיהו מב' י'</a>)
<A NAME="10"> </A>
<B class="number">10</B>&nbsp;וַתַּעַשׂ אֹתָם מְלָכִים וְכֹהֲנִים לֵאלֹהֵינוּ וְיִמְלְכוּ עַל-הָאָרֶץ׃(<a href="../../Tenach/Yishayah/Yishayah61.htm#6">ישעיהו סא' ו'</a>)
<A NAME="11"> </A>
<B class="number">11</B>&nbsp;וָאֵרֶא וָאֶשְׁמַע קוֹל מַלְאָכִים רַבִּים סָבִיב לַכִּסֵּא וְלַחַיּוֹת וְלַזְּקֵנִים וְהֵם רִבּוֹ רְבָבוֹת וְאַלְפֵי אֲלָפִים׃(<a href="../../Tenach/MelachimA/MelachimA22.htm#19">מלכים א', כב' יט'</a>;&nbsp;<a href="../../Tenach/Tehillim/Tehillima3.htm#21">תהילים קג' כא'</a>)
<A NAME="12"> </A>
<B class="number">12</B>&nbsp;קֹרְאִים בְּקוֹל גָּדוֹל נָאֶה לַשֶׂה הַטָּבוּחַ לָקַחַת עֹז וְעֹשֶׁר וְחָכְמָה וּגְבוּרָה וְהָדָר וְכָבוֹד וּבְרָכָה׃(<a href="../../Tenach/Daniel/Daniel07.htm#14">דניאל ז' יד'</a>;&nbsp;<a href="../../Tenach/DivreiA/DivreiA29.htm#11">דברי הימים א', כט' יא'</a>)
<A NAME="13"> </A>
<B class="number">13</B>&nbsp;וְכָל-בְּרִיָּה אֲשֶׁר בַּשָּׁמַיִם וּבָאָרֶץ וּמִתַּחַת לָאָרֶץ וַאֲשֶׁר עַל-הַיָּם וְכֹל אֲשֶׁר בָּהֶם אֶת-כֻּלָּם שָׁמַעְתִּי אֹמְרִים לֵאמֹר לַיֹּשֵׁב עַל-הַכִּסֵּא וְלַשֶׂה הַבְּרָכָה וְהֶהָדָר וְהַכָּבוֹד וְהָעֹז לְעוֹלְמֵי עוֹלָמִים׃
<A NAME="14"> </A>
<B class="number">14</B>&nbsp;וַתֹּאמַרְנָה אַרְבַּע הַחַיּוֹת אָמֵן וְעֶשְׂרִים וְאַרְבָּעָה הַזְּקֵנִים נָפְלוּ עַל-פְּנֵיהֶם וַיִּשְׁתַּחֲווּ לְחֵי עוֹלְמֵי הָעוֹלָמִים׃
</p>
<a href="Revelation06.htm">לפרק הבא</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>