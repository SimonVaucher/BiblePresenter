<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>John01</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="../main/Luke0.htm" target="text">לבשורה על-פי לוקס</a>
<a name="aaa"> </a>
<h1>הבשורה על-פי יוחנן<br>
פרק א</h1>
<a name="aab"> </a>
<h2>הדבר</h2>
<p>
<A NAME="1"> </A>
<B class="number">1</B>&nbsp;בְּרֵאשִׁית (<a href="../../Tenach/Bereshit/Bereshit01.htm#1">בראשית א' א'</a>) הָיָה הַדָּבָר וְהַדָּבָר הָיָה אֵת הָאֱלֹהִים וֵאלֹהִים הָיָה הַדָּבָר׃
<A NAME="2"> </A>
<B class="number">2</B>&nbsp;הוּא הָיָה בְרֵאשִׁית אֵת הָאֱלֹהִים׃
<A NAME="3"> </A>
<B class="number">3</B>&nbsp;הַכֹּל נִהְיָה עַל-יָדוֹ וּמִבַּלְעָדָיו לֹא נִהְיָה כָּל-אֲשֶׁר נִהְיָה׃(<a href="../../Tenach/Tehillim/Tehillim33.htm#6">תהילים לג' ו'</a>)
<A NAME="4"> </A>
<B class="number">4</B>&nbsp;בּוֹ הָיוּ חַיִּים וְהַחַיִּים הָיוּ אוֹר לִבְנֵי הָאָדָם׃(<a href="../../Tenach/Tehillim/Tehillim36.htm#10">תהילים לו' י'</a>)
<A NAME="5"> </A>
<B class="number">5</B>&nbsp;וְהָאוֹר הֵאִיר בַּחשֶׁךְ וְהַחשֶׁךְ לֹא הִשִּׂיגוֹ׃(<a href="../../Tenach/Yishayah/Yishayah09.htm#1">ישעיהו ט' א'</a>)
<A NAME="6"> </A>
<B class="number">6</B>&nbsp;וַיְהִי אִישׁ שָׁלוּחַ מֵאֵת הָאֱלֹהִים וּשְׁמוֹ יוֹחָנָן׃
<A NAME="7"> </A>
<B class="number">7</B>&nbsp;הוּא בָא לְעֵדוּת לְהָעִיד עַל-הָאוֹר לְמַעַן יַאֲמִינוּ כֻלָּם עַל-יָדוֹ׃
<A NAME="8"> </A>
<B class="number">8</B>&nbsp;הוּא לֹא-הָיָה הָאוֹר כִּי אִם-לְהָעִיד עַל-הָאוֹר׃
<A NAME="9"> </A>
<B class="number">9</B>&nbsp;הָאוֹר הָאֲמִתִּי הַמֵּאִיר לְכָל-אָדָם אֲשֶׁר בָא אֶל-הָעוֹלָם׃(<a href="../../Tenach/Tehillim/Tehillim27.htm#1">תהילים כז' א'</a>)
<A NAME="10"> </A>
<B class="number">10</B>&nbsp;בָּעוֹלָם הָיָה וְעַל-יָדוֹ נִהְיָה הָעוֹלָם וְהָעוֹלָם לֹא יְדָעוֹ׃
<A NAME="11"> </A>
<B class="number">11</B>&nbsp;הוּא בָא בְּשֶׁלּוֹ וַאֲשֶׁר-הֵמָּה לוֹ לֹא קִבְּלֻהוּ׃
<A NAME="12"> </A>
<B class="number">12</B>&nbsp;וְהַמְקַבְּלִים אֹתוֹ הַמַּאֲמִינִים בִּשְׁמוֹ נָתַן-עֹז לָמוֹ לִהְיוֹת בָּנִים לֵאלֹהִים׃
<A NAME="13"> </A>
<B class="number">13</B>&nbsp;אֲשֶׁר לֹא מִדָּם וְלֹא מֵחֵפֶץ הַבָּשָׂר אַף לֹא-מֵחֵפֶץ גֶּבֶר נוֹלָדוּ כִּי אִם-מֵאֱלֹהִים׃
<a name="aaba"> </a>
<A NAME="14"> </A>
<B class="number">14</B>&nbsp;וְהַדָּבָר נִהְיָה בָשָׂר וַיִּשְׁכֹּן בְּתוֹכֵנוּ וַנֶּחֱזֶה כְבוֹדוֹ כִּכְבוֹד בֵּן יָחִיד לְאָבִיו רַב-חֶסֶד וֶאֱמֶת׃(<a href="../../Tenach/Yishayah/Yishayah60.htm#1">ישעיהו ס' א'</a>;&nbsp;<a href="../../Tenach/Yishayah/Yishayah46.htm#13">מו' יג'</a>;&nbsp;<a href="../../Tenach/Tehillim/Tehillim85.htm#11">תהילים פה' יא'</a>)
<A NAME="15"> </A>
<B class="number">15</B>&nbsp;וְיוֹחָנָן הֵעִיד עָלָיו וַיִּקְרָא לֵאמֹר הִנֵּה זֶה הוּא אֲשֶׁר אָמַרְתִּי הַבָּא אַחֲרַי הָיָה לְפָנָי כִּי קֹדֶם-לִי הָיָה׃
<A NAME="16"> </A>
<B class="number">16</B>&nbsp;וּמִמְּלוֹאוֹ לָקַחְנוּ כֻלָּנוּ חֶסֶד עַל-חָסֶד׃
<A NAME="17"> </A>
<B class="number">17</B>&nbsp;כִּי הַתּוֹרָה נִתְּנָה בְּיַד-משֶׁה וְהַחֶסֶד וְהָאֱמֶת בָּאוּ עַל-יְדֵי יֵשׁוּעַ הַמָּשִׁיחַ׃(<span class="x" onmousemove="Show('perush','הנ&quot;ל פסוק 14' ,event);" onmouseout="Hide();">***</span>)
<A NAME="18"> </A>
<B class="number">18</B>&nbsp;אֵת הָאֱלֹהִים לֹא-רָאָה אִישׁ מֵעוֹלָם הַבֵּן הַיָּחִיד אֲשֶׁר בְּחֵיק הָאָב הוּא הוֹדִיעַ׃
</p>
<a name="aac"> </a>
<h2>עדות יוחנן המטביל</h2>
<h3>(<a href="../Matthew/Matthew03.htm#acb">מתי ג' 12-1</a>;<a href="../Mark/Mark01.htm#aab">מרקוס א' 8-2</a>;<a href="../Luke/Luke03.htm#acbb">לוקס ג' 17-15</a>)</h3>
<p>
<A NAME="19"> </A>
<B class="number">19</B>&nbsp;וְזֹאת עֵדוּת יוֹחָנָן בִּשְׁלֹחַ הַיְּהוּדִים כֹּהֲנִים וּלְוִיִּם מִירוּשָׁלָיִם לִשְׁאֹל אֹתוֹ מִי אָתָּה׃
<A NAME="20"> </A>
<B class="number">20</B>&nbsp;וְהוּא הוֹדָה וְלֹא כִחֵשׁ וַיּוֹדֶה לֵאמֹר לֹא הַמָּשִׁיחַ אָנִי׃
<A NAME="21"> </A>
<B class="number">21</B>&nbsp;וַיֹּאמְרוּ אֵלָיו וּמִי אָתָּה הַאֵלִיָּהוּ אָתָּה וַיֹּאמֶר אֵינֶנִּי הַאַתָּה הַנָּבִיא וַיַּעַן לֹא׃(<a href="../../Tenach/Devarim/Devarim18.htm#15">דברים יח' טו'</a>;&nbsp;<a href="../../Tenach/Devarim/Devarim18.htm#18">יח' יח'</a>)
<A NAME="22"> </A>
<B class="number">22</B>&nbsp;וַיֹּאמְרוּ אֵלָיו מִי-זֶה אָתָּה לְמַעַן נָשִׁיב אֶת-שֹׁלְחֵינוּ דָּבָר מַה-תּאֹמַר לְנַפְשֶׁךָ׃
<A NAME="23"> </A>
<B class="number">23</B>&nbsp;וַיֹּאמֶר אֲנִי קוֹל קוֹרֵא בַמִּדְבָּר פַּנוּ דֶּרֶך יְהוָֹה כַּאֲשֶׁר אָמַר יְשַׁעְיָהוּ הַנָּבִיא׃(<a href="../../Tenach/Yishayah/Yishayah40.htm#3">ישעיהו מ' ג'</a>)
<A NAME="24"> </A>
<B class="number">24</B>&nbsp;וְהַשְּׁלוּחִים בָּאוּ מִן-הַפְּרוּשִׁים׃
<A NAME="25"> </A>
<B class="number">25</B>&nbsp;וַיִּשְׁאָלֻהוּ וַיֹּאמְרוּ אֵלָיו מַדּוּעַ אֵפוֹא מַטְבִּיל אָתָּה אִם-אֵינְךָ הַמָּשִׁיחַ וְלֹא אֵלִיָּהוּ וְלֹא הַנָּבִיא׃(<span class="x" onmousemove="Show('perush','הנ&quot;ל פסוק 21' ,event);" onmouseout="Hide();">***</span>)
<A NAME="26"> </A>
<B class="number">26</B>&nbsp;וַיַּעַן אֹתָם יוֹחָנָן וַיֹּאמֶר אָנֹכִי מַטְבִּיל בַּמָּיִם וּבְתוֹכֲכֶם עוֹמֵד אֲשֶׁר לֹא יְדַעְתֶּם אֹתוֹ׃
<A NAME="27"> </A>
<B class="number">27</B>&nbsp;הוּא הַבָּא אַחֲרַי אֲשֶׁר הָיָה לְפָנָי וַאֲנִי נְקַלּתִי מֵהַתִּיר שְׁרוֹךְ נְעָלָיו׃
<A NAME="28"> </A>
<B class="number">28</B>&nbsp;וְזֹאת הָיְתָה בְּבֵית אֳנְיָה מֵעֵבֶר לַיַּרְדֵּן אֲשֶׁר יוֹחָנָן מַטְבִּיל שָׁם׃
<A NAME="29"> </A>
<B class="number">29</B>&nbsp;וַיְהִי מִמָּחֲרָת וַיַּרְא יוֹחָנָן אֶת-יֵשׁוּעַ בָּא אֵלָיו וַיֹּאמַר הִנֵּה שֵׂה הָאֱלֹהִים הַנֹּשֵׂא חַטַּאת הָעוֹלָם׃(<a href="../../Tenach/Tehillim/Tehillimd0.htm#8">תהילים קל' ח'</a>;&nbsp;<a href="../../Tenach/Yishayah/Yishayah53.htm#4">ישעיהו נג' ד'-ז'</a>)
<A NAME="30"> </A>
<B class="number">30</B>&nbsp;זֶה הוּא אֲשֶׁר אָמַרְתִּי אַחֲרַי יָבֹא אִישׁ אֲשֶׁר הָיָה לְפָנָי כִּי קֹדֶם-לִי הָיָה׃
<A NAME="31"> </A>
<B class="number">31</B>&nbsp;וַאֲנִי לֹא יְדַעְתִּיו כִּי אִם-בַּעֲבוּר יִגָּלֶה בְיִשְׂרָאֵל בָּאתִי אֲנִי לִטְבֹּל בַּמָּיִם׃
<A NAME="32"> </A>
<B class="number">32</B>&nbsp;וַיָּעַד יוֹחָנָן וַיֹּאמַר חָזִיתִי הָרוּחַ כִּדְמוּת יוֹנָה יֹרֶדֶת מִשָּׁמַיִם וַתָּנַח עָלָיו׃(<a href="../../Tenach/Bereshit/Bereshit08.htm#12">בראשית ח' יב'</a>)
<A NAME="33"> </A>
<B class="number">33</B>&nbsp;וַאֲנִי לֹא יְדַעְתִּיו וְהַשֹּׁלֵחַ אֹתִי לִטְבֹּל בַּמַּיִם הוּא אָמַר אֵלַי אֵת אֲשֶׁר-תִּרְאֶה הָרוּחַ יֹרֶדֶת וְנָחָה עָלָיו הִנֵּה זֶה הוּא אֲשֶׁר יִטְבֹּל בְּרוּחַ הַקֹּדֶשׁ׃(<a href="../../Tenach/Yishayah/Yishayah11.htm#2">ישעיהו יא' ב'</a>;&nbsp;<a href="../../Tenach/Yishayah/Yishayah61.htm#1">סא' א'</a>)
<A NAME="34"> </A>
<B class="number">34</B>&nbsp;וַאֲנִי רָאִיתִי וָאָעִידָה כִּי זֶה הוּא בֶּן-הָאֱלֹהִים׃(<a href="../../Tenach/Mishley/Mishley30.htm#4">משלי לד' ד'</a>)
</p>
<a name="aad"> </a>
<h2>ראשוני ההולכים אחרי ישוע</h2>
<p>
<A NAME="35"> </A>
<B class="number">35</B>&nbsp;וַיְהִי מִמָּחֳרָת וַיֹּסֶף יוֹחָנָן וַיַּעֲמֹד וְעִמּוֹ שְׁנַיִם מִתַּלְמִידָיו׃
<A NAME="36"> </A>
<B class="number">36</B>&nbsp;וַיַּבֵּט אֶל-יֵשׁוּעַ וְהוּא מִתְהַלֵּךְ וַיֹּאמַר הִנֵּה שֵׂה הָאֱלֹהִים׃(<a href="../../Tenach/Yishayah/Yishayah53.htm#7">ישעיהו נג' ז'</a>)
<A NAME="37"> </A>
<B class="number">37</B>&nbsp;וּשְׁנֵי תַלְמִידָיו שָׁמְעוּ אֶת-דְּבָרוֹ וַיֵּלְכוּ אַחֲרֵי יֵשׁוּעַ׃
<A NAME="38"> </A>
<B class="number">38</B>&nbsp;וַיִּפֶן יֵשׁוּעַ אַחֲרָיו וַיַּרְא אֹתָם הֹלְכִים אַחֲרָיו וַיֹּאמֶר אֲלֵיהֶם׃
<A NAME="39"> </A>
<B class="number">39</B>&nbsp;מַה-תְּבַקֵּשׁוּ וַיֹּאמְרוּ אֵלָיו רַבִּי אֵיפֹה תָלִין׃
<A NAME="40"> </A>
<B class="number">40</B>&nbsp;וַיֹּאמֶר אֲלֵיהֶם בֹּאוּ וּרְאוּ וַיָּבֹאוּ וַיִּרְאוּ אֶת-מְקוֹם מְלוֹנוֹ וַיֵּשְׁבוּ עִמּוֹ בַּיּוֹם הַהוּא וְהָעֵת כַּשָּׁעָה הָעֲשִׂירִית׃
<A NAME="41"> </A>
<B class="number">41</B>&nbsp;וְאַנְדְּרַי אֲחִי שִׁמְעוֹן פֶּטְרוֹס הָיָה אֶחָד מִן-הַשְּׁנָיִם אֲשֶׁר שָׁמְעוּ מֵאֵת יוֹחָנָן וַיֵּלְכוּ אַחֲרָיו׃
<A NAME="42"> </A>
<B class="number">42</B>&nbsp;הוּא מָצָא רִאשׁוֹנָה אֵת שִׁמְעוֹן אָחִיו וַיֹּאמֶר אֵלָיו מָצָאנוּ אֶת-הַמָּשִׁיחַ׃
<A NAME="43"> </A>
<B class="number">43</B>&nbsp;וַיְבִיאֵהוּ אֶל-יֵשׁוּעַ וַיְהִי כְּהַבִּיט אֵלָיו יֵשׁוּעַ וַיֹּאמַר שִׁמְעוֹן בֶּן-[<span class="x" onmousemove="Show('perush','נוסח אחר&#58; יוֹנָה' ,event);" onmouseout="Hide();">יוֹחָנָן</span>] לְךָ יִקָּרֵא כֵּיפָא וְהוּא בִיוָנִית פֶּטְרוֹס׃
<A NAME="44"> </A>
<B class="number">44</B>&nbsp;וַיְהִי מִמָּחֳרָת וַיּוֹאֶל יֵשׁוּעַ לָצֵאת הַגָּלִילָה וַיִּמְצָא אֶת-פִּילִפּוֹס וַיֹּאמֶר אֵלָיו לֵךְ אַחֲרָי׃
<A NAME="45"> </A>
<B class="number">45</B>&nbsp;וּפִילִפּוֹס מִבֵּית-צָיְדָה עִיר אַנְדְּרַי וּפֶטְרוֹס׃
<A NAME="46"> </A>
<B class="number">46</B>&nbsp;וַיִּפְגַּע פִּילִפּוֹס אֶת-נְתַנְאֵל וַיֹּאמֶר אֵלָיו מָצָאנוּ אֵת אֲשֶׁר כָּתַב משֶׁה בְּסֵפֶר הַתּוֹרָה וְהַנְּבִיאִים אֶת-יֵשׁוּעַ בֶּן-יוֹסֵף מִנְּצָרֶת׃(<span class="x" onmousemove="Show('perush','הנ&quot;ל פסוק 21' ,event);" onmouseout="Hide();">***</span>)
<A NAME="47"> </A>
<B class="number">47</B>&nbsp;וַיֹּאמֶר אֵלָיו נְתַנְאֵל הֲמִנְּצֶרֶת יֵצֵא טוֹב וַיֹּאמֶר אֵלָיו בֹּא וּרְאֵה׃(<a href="../../Tenach/Tehillim/Tehillim32.htm#2">תהילים לב' ב'</a>)
<A NAME="48"> </A>
<B class="number">48</B>&nbsp;וַיַּרְא יֵשׁוּעַ אֶת-נְתַנְאֵל בָּא לִקְרָאתוֹ וַיֹּאמֶר עָלָיו הִנֵּה בֶאֱמֶת בֶּן-יִשְׂרָאֵל אֲשֶׁר אֵין-בּוֹ רְמִיָּה׃(<a href="../../Tenach/Tehillim/Tehillimd9.htm#2">תהילים קלט' ב'</a>)
<A NAME="49"> </A>
<B class="number">49</B>&nbsp;וַיֹּאמֶר אֵלָיו נְתַנְאֵל אֵיךְ יְדַעְתָּנִי וַיַּעַן יֵשׁוּעַ וַיֹּאמֶר לוֹ בְּטֶרֶם קָרָא לְךָ פִּילִפּוֹס וְאַתָּה תַּחַת הַתְּאֵנָה אָנֹכִי רְאִיתִיךָ׃(<a href="../../Tenach/Tehillim/Tehillim02.htm#7">תהילים ב' ו'-ז'</a>)
<A NAME="50"> </A>
<B class="number">50</B>&nbsp;וַיַּעַן נְתַנְאֵל וַיֹּאמֶר אֵלָיו רַבִּי אַתָּה בֶּן-אֱלֹהִים אַתָּה הוּא מֶלֶךְ יִשְׂרָאֵל׃
<A NAME="51"> </A>
<B class="number">51</B>&nbsp;וַיַּעַן יֵשׁוּעַ וַיֹּאמֶר אֵלָיו יַעַן אֲשֶׁר הִגַּדְתִּי לְךָ כִּי-תַחַת הַתְּאֵנָה רְאִיתִיךָ הֶאֱמַנְתָּ הִנֵּה גְּדֹלוֹת מֵאֵלֶּה תִּרְאֶה׃
<A NAME="52"> </A>
<B class="number">52</B>&nbsp;וַיֹּאמֶר אֵלָיו אָמֵן אָמֵן אֲנִי אֹמֵר לָכֶם מֵעַתָּה תִרְאוּ הַשָּׁמַיִם נִפְתָּחִים וּמַלְאֲכֵי אֱלֹהִים עֹלִים וְיֹרְדִים עַל בֶּן-הָאָדָם׃(<a href="../../Tenach/Bereshit/Bereshit28.htm#12">בראשית כח' יב'</a>)
</p>
<a href="John02.htm">לפרק הבא</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>