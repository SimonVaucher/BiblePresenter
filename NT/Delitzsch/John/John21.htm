<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>John21</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="John20.htm">לפרק הקודם</a>
<a name="aua"> </a>
<h1>הבשורה על-פי יוחנן<br>
פרק כא</h1>
<a name="aub"> </a>
<h2>ישוע מתגלה לשבעה תלמידים</h2>
<p>
<A NAME="1"> </A>
<B class="number">1</B>&nbsp;וַיְהִי אַחֲרֵי-כֵן וַיֹּסֶף יֵשׁוּעַ לְהֵרָאוֹת אֶל-תַּלְמִידָיו עַל-יָם טִיבַרְיָה וְזֶה-דְּבַר הֵרָאוֹתוֹ אֲלֵיהֶם׃
<A NAME="2"> </A>
<B class="number">2</B>&nbsp;שִׁמְעוֹן פֶּטְרוֹס וְתוֹמָא הַנִּקְרָא דִידוּמוֹס וּנְתַנְאֵל מִקָּנָה אֲשֶׁר בְּאֶרֶץ הַגָּלִיל וּבְנֵי זַבְדַּי וְעוֹד שְׁנַיִם אֲחֵרִים מִתַּלְמִידָיו יָשְׁבוּ יַחְדָּו׃
<A NAME="3"> </A>
<B class="number">3</B>&nbsp;וַיֹּאמֶר אֲלֵיהֶם שִׁמְעוֹן פֶּטְרוֹס הִנְנִי הֹלֵךְ לָדוּג וַיֹּאמְרוּ אֵלָיו גַּם-אֲנַחְנוּ נֵלֵךְ עִמָּךְ וַיֵּצְאוּ וַיֵּרְדוּ בָאֳנִיָּה וְלֹא לָכְדוּ מְאוּמָה בַּלַּיְלָה הַהוּא׃
<A NAME="4"> </A>
<B class="number">4</B>&nbsp;הַבֹּקֶר אוֹר וְיֵשׁוּעַ עָמַד עַל-שְׂפַת הַיָּם וְהַתַּלְמִידִים לֹא יָדְעוּ כִּי יֵשׁוּעַ הוּא׃
<A NAME="5"> </A>
<B class="number">5</B>&nbsp;וַיֹּאמֶר אֲלֵיהֶם יֵשׁוּעַ בָּנַי הֲיֵשׁ-לָכֶם דָּבָר לֶאֱכֹל וַיֹּאמְרוּ לֹא׃
<A NAME="6"> </A>
<B class="number">6</B>&nbsp;וַיֹּאמֶר לָהֶם הַשְׁלִיכוּ הַמִּכְמֹרֶת מִימִין לָאֳנִיָּה וְתִמְצָאוּ וַיַּשְׁלִיכוּ וְלֹא-יָכְלוּ עוֹד לִמְשֹׁךְ אֹתָהּ מֵרֹב הַדָּגִים׃
<A NAME="7"> </A>
<B class="number">7</B>&nbsp;וַיֹּאמֶר הַתַּלְמִיד הַהוּא אֲשֶׁר יֵשׁוּעַ אֲהֵבוֹ אֶל-פֶּטְרוֹס הִנֵּה-הָאָדוֹן וַיְהִי כִּשְׁמֹעַ שִׁמְעוֹן פֶּטְרוֹס כִּי הוּא הָאָדוֹן וַיַּחְגֹּר אֶת-מְעִילוֹ כִּי עֵירוֹם הָיָה וַיִּתְנַפֵּל אֶל-הַיָּם׃
<A NAME="8"> </A>
<B class="number">8</B>&nbsp;וְהַתַּלְמִידִים הַנִּשְׁאָרִים בָּאוּ בַסְּפִינָה כִּי לֹא הִרְחִיקוּ מִן-הַיַּבָּשָׁה כִּי אִם- <span class="x" onmousemove="Show('perush','כמאתים אמה -- כמאה מטר' ,event);" onmouseout="Hide();">כְּמָאתַיִם אַמָּה</span> וַיִּמְשְׁכוּ אֶת-הַמִּכְמֹרֶת עִם-הַדָּגִים׃
<A NAME="9"> </A>
<B class="number">9</B>&nbsp;וַיְהִי בַּעֲלוֹתָם אֶל-הַיַּבָּשָׁה וַיִּרְאוּ וְהִנֵּה גַּחֲלֵי-אֵשׁ עֲרוּכִים וְדָגִים עֲלֵיהֶם וְלֶחֶם לֶאֱכֹל׃
<A NAME="10"> </A>
<B class="number">10</B>&nbsp;וַיֹּאמֶר אֲלֵיהֶם יֵשׁוּעַ הָבִיאוּ מִן-הַדָּגִים אֲשֶׁר לְכַדְתֶּם עָתָּה׃
<A NAME="11"> </A>
<B class="number">11</B>&nbsp;וַיַּעַל שִׁמְעוֹן פֶּטְרוֹס וַיִּמְשֹׁךְ אֶת-הַמִּכְמֹרֶת אֶל-הַיַּבָּשָׁה וְהִיא מְלֵאָה דָּגִים גְּדוֹלִים מֵאָה וַחֲמִשִּׁים וּשְׁלשָׁה וְלֹא נִקְרְעָה הַמִּכְמֹרֶת אַף-כִּי רַבִּים הָיוּ׃
<A NAME="12"> </A>
<B class="number">12</B>&nbsp;וַיֹּאמֶר אֲלֵיהֶם יֵשׁוּעַ בֹּאוּ בְרוּ-לָחֶם וְאֵין אִישׁ מִן-הַתַּלְמִידִים אֲשֶׁר מְלָאוֹ לִבּוֹ לִשְׁאֹל מִי אָתָּה כִּי יָדְעוּ אֲשֶׁר הוּא הָאָדוֹן׃
<A NAME="13"> </A>
<B class="number">13</B>&nbsp;וַיָּבֹא יֵשׁוּעַ וַיִקַּח אֶת-הַלֶּחֶם וַיִּתֵּן לָהֶם וְאֶת-הַדָּגִים׃
<A NAME="14"> </A>
<B class="number">14</B>&nbsp;וְזֹאת הַפַּעַם הַשְּׁלִישִׁית אֲשֶׁר-נִרְאָה יֵשׁוּעַ אֶל-תַּלְמִידָיו אַחֲרֵי קוּמוֹ מֵעִם הַמֵּתִים׃
</p>
<a name="auc"> </a>
<h2>ישוע וכיפא</h2>
<p>
<A NAME="15"> </A>
<B class="number">15</B>&nbsp;וַיְהִי אַחֲרֵי אָכְלָם וַיֹּאמֶר יֵשׁוּעַ אֶל-שִׁמְעוֹן פֶּטְרוֹס שִׁמְעוֹן בֶּן-יוֹנָה הֲתֶאֱהַב אֹתִי יוֹתֵר מֵאֵלֶּה וַיֹּאמֶר אֵלָיו כֵּן אֲדֹנִי אַתָּה יָדַעְתָּ כִּי אֲהַבְתִּיךָ וַיֹּאמֶר אֵלָיו רְעֵה אֶת-טְלָאָי׃
<A NAME="16"> </A>
<B class="number">16</B>&nbsp;וַיֹּאמֶר אֵלָיו עוֹד הַפַּעַם שִׁמְעוֹן בֶּן-יוֹנָה הֲתֶאֱהַב אֹתִי וַיֹּאמֶר אֵלָיו כֵּן אֲדֹנִי אַתָּה יָדַעְתָּ כִּי אֲהַבְתִּיךָ וַיֹּאמֶר אֵלָיו נְהַג אֶת-צֹאנִי׃
<A NAME="17"> </A>
<B class="number">17</B>&nbsp;וַיֹּאמֶר אֵלָיו פַּעַם שְׁלִישִׁית שִׁמְעוֹן בֶּן-יוֹנָה הֲתֶאֱהַב אֹתִי וַיִּתְעַצֵּב פֶּטְרוֹס כִּי-אָמַר אֵלָיו בַּשְּׁלִישִׁית הֲתֶאֱהַב אֹתִי וַיֹּאמֶר אֵלָיו אֲדֹנִי אֶת-כֹּל אַתָּה יוֹדֵעַ וְיָדַעְתָּ כִּי אֲהַבְתִּיךָ וַיֹּאמֶר אֵלָיו יֵשׁוּעַ רְעֵה אֶת-צֹאנִי׃
<A NAME="18"> </A>
<B class="number">18</B>&nbsp;אָמֵן אָמֵן אֲנִי אֹמֵר לָךְ בִּהְיֹתְךָ צָעִיר לְיָמִים אַתָּה חָגַרְתָּ עַצְמְךָ וַתֵּלֶךְ אֶל-אֲשֶׁר חָפָצְתָּ וְכַאֲשֶׁר תִּזְקַן וּפָרַשְׂתָּ כַפֶּיךָ וְאַחֵר יַחֲגָרְךָ וּנְשָׂאֲךָ אֶל-אֲשֶׁר לֹא תֶחְפָּץ׃
<A NAME="19"> </A>
<B class="number">19</B>&nbsp;וְכָל-זֹאת דִּבֶּר לִרְמֹז עַל-מִיתָתוֹ אֲשֶׁר יְכַבֶּד-בָּה אֶת-הָאֱלֹהִים וַיְהִי כְּכַלּוֹתוֹ לְדַבֵּר וַיֹּאמֶר אֵלָיו לֵךְ אַחֲרָי׃
</p>
<a name="aud"> </a>
<h2>ישוע והתלמיד האהוב עליו</h2>
<p>
<A NAME="20"> </A>
<B class="number">20</B>&nbsp;וַיִּפֶן פֶּטְרוֹס וַיַּרְא אֶת-הַתַּלְמִיד אֲשֶׁר יֵשׁוּעַ אֲהֵבוֹ הֹלֵךְ אַחֲרֵיהֶם וְהוּא אֲשֶׁר נָפַל עַל-לִבּוֹ בַּסְּעוּדָה וְגַם-אָמַר אֲדֹנִי מִי הוּא-זֶה אֲשֶׁר יִמְסְרֶךָּ׃
<A NAME="21"> </A>
<B class="number">21</B>&nbsp;וַיְהִי בִּרְאוֹת אֹתוֹ פֶּטְרוֹס וַיֹּאמֶר אֶל-יֵשׁוּעַ אֲדֹנִי וְזֶה מַה-לּוֹ׃
<A NAME="22"> </A>
<B class="number">22</B>&nbsp;וַיֹּאמֶר אֵלָיו יֵשׁוּעַ אִם-רְצוֹנִי שֶׁיִּשָּׁאֵר עַד-בֹּאִי מַה-לְּךָ וְלָזֹאת אַתָּה לֵךְ אַחֲרָי׃
<A NAME="23"> </A>
<B class="number">23</B>&nbsp;עַל-כֵּן יָצָא הַדָּבָר הַזֶּה בֵּין הָאַחִים שֶׁהַתַּלְמִיד הַהוּא לֹא יָמוּת וְיֵשׁוּעַ לֹא אָמַר-לוֹ כִּי לֹא-יָמוּת אֲבָל אָמַר אִם-חֶפְצִי כִּי-יִשָּׁאֵר עַד-בֹּאִי מַה-זֶּה לָךְ׃
<A NAME="24"> </A>
<B class="number">24</B>&nbsp;זֶה הוּא הַתַּלְמִיד הַמֵּעִיד עַל-אֵלֶּה וַאֲשֶׁר כָּתַב כָּל-זֹאת וְיָדַעְנוּ כִּי עֵדוּתוֹ אֱמֶת׃
<A NAME="25"> </A>
<B class="number">25</B>&nbsp;וְיֵשׁ עוֹד מַעֲשִׂים רַבִּים אֲחֵרִים אֲשֶׁר עָשָׂה יֵשׁוּעַ וְאִם-יִכָּתְבוּ כֻלָּם לְאַחַד אֶחָד אֲדַמֶּה שֶׁגַּם-הָעוֹלָם כֻּלוֹ לֹא יָכִיל אֶת-הַסְּפָרִים אֲשֶׁר יִכָּתֵבוּ [<span class="x" onmousemove="Show('perush','לא ברור אם המילה מנוסחה עיקרית, למרות שישנה בכתבי יד' ,event);" onmouseout="Hide();">אָמֵן</span>]׃
</p>
<a href="../main/Acts0.htm" target="text">למעשי השליחים</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>