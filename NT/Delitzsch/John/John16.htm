<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>John16</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="John15.htm">לפרק הקודם</a>
<a name="apa"> </a>
<h1>הבשורה על-פי יוחנן<br>
פרק טז</h1>
<a name="apb"> </a>
<h2>העולם שונה -- המשך</h2>
<p>
<A NAME="1"> </A>
<B class="number">1</B>&nbsp;אֶת אֵלֶּה דִּבַּרְתִּי אֲלֵיכֶם לְמַעַן לֹא תִכָּשֵׁלוּ׃
<A NAME="2"> </A>
<B class="number">2</B>&nbsp;הִנֵּה יְנַדּוּ אֶתְכֶם וְאַף בָּאָה שָׁעָה אֲשֶׁר כָּל-הֹרֵג אֶתְכֶם יְדַמֶּה לַעֲשׂוֹת עֲבוֹדָה לֵאלֹהִים׃
<A NAME="3"> </A>
<B class="number">3</B>&nbsp;וְאֶת-אֵלֶּה יַעֲשׂוּ לָכֶם יַעַן גַּם-אֶת-אָבִי וְגַם-אֹתִי לֹא יָדָעוּ׃
<A NAME="4"> </A>
<B class="number">4</B>&nbsp;אֲבָל הִגַּדְתִּי לָכֶם אֶת-אֵלֶּה לְמַעַן אֲשֶׁר-תִּזְכְּרוּ בְּבֹא הַשָּׁעָה כִּי אָנֹכִי דִבַּרְתִּי אֲלֵיכֶם וּמֵרֹאשׁ לֹא-דִּבַּרְתִּי אֲלֵיכֶם כָּאֵלֶּה כִּי הָיִיתִי עִמָּכֶם׃
</p>
<a name="apc"> </a>
<h2>פעולת רוח הקודש</h2>
<p>
<A NAME="5"> </A>
<B class="number">5</B>&nbsp;וְעַתָּה הֹלֵךְ אָנֹכִי אֶל-שֹׁלְחִי וְלֹא יִשְׁאָלֵנִי אִישׁ מִכֶּם אָנָה תֵלֵךְ׃
<A NAME="6"> </A>
<B class="number">6</B>&nbsp;וְעַצֶּבֶת מָלְאָה לְבַבְכֶם עַל-דַּבְּרִי אֶת-אֵלֶּה אֲלֵיכֶם׃
<A NAME="7"> </A>
<B class="number">7</B>&nbsp;אוּלָם אֱמֶת אַגִּיד לָכֶם כִּי לֶכְתִּי אַךְ-טוֹב לָכֶם כִּי אִם-לֹא אֵלֵךְ לֹא-יָבֹא אֲלֵיכֶם הַפְּרַקְלִיט וְאִם-הָלַכְתִּי אֶשְׁלָחֵהוּ אֲלֵיכֶם׃
<A NAME="8"> </A>
<B class="number">8</B>&nbsp;וְהָיָה כִּי-יָבֹא וְהוֹכִיחַ אֶת-הָעוֹלָם עַל-דְּבַר הַחֵטְא וְהַצֶּדֶק וְהַמִּשְׁפָּט׃
<A NAME="9"> </A>
<B class="number">9</B>&nbsp;עַל-הַחֵטְא כִּי לֹא-הֶאֱמִינוּ בִי׃
<A NAME="10"> </A>
<B class="number">10</B>&nbsp;וְעַל-הַצֶּדֶק כִּי אֵלֵךְ אֶל-אָבִי וְלֹא תוֹסִיפוּ לִרְאוֹת אֹתִי׃
<A NAME="11"> </A>
<B class="number">11</B>&nbsp;וְעַל-הַמִּשְׁפָּט כִּי נִדּוֹן שַׂר הָעוֹלָם הַזֶּה׃
<A NAME="12"> </A>
<B class="number">12</B>&nbsp;עוֹד רַבּוֹת לִי לְהַגִּיד לָכֶם אַךְ לֹא-תוּכְלוּן שְׂאֵת עָתָּה׃
<A NAME="13"> </A>
<B class="number">13</B>&nbsp;וְרוּחַ הָאֱמֶת בְּבֹאוֹ הוּא יַדְרִיךְ אֶתְכֶם אֶל-הָאֱמֶת כֻּלָּהּ כִּי לֹא יְדַבֵּר מֵעַצְמוֹ כִּי אִם-אֲשֶׁר יִשְׁמַע יְדַבֵּר וְהָאֹתִיּוֹת יַגִּיד לָכֶם׃(<a href="../../Tenach/Tehillim/Tehillim25.htm#5">תהילים כה' ה'</a>)
<A NAME="14"> </A>
<B class="number">14</B>&nbsp;הוּא יְפָאֲרֵנִי כִּי מִשֶּׁלִּי יִקַּח וְיַגִּיד לָכֶם׃
<A NAME="15"> </A>
<B class="number">15</B>&nbsp;כֹּל אֲשֶׁר לְאָבִי לִי הוּא עַל-כֵּן אָמַרְתִּי כִּי מִשֶּׁלִּי יִקַּח וְיַגִּיד לָכֶם׃
</p>
<a name="apd"> </a>
<h2>ישוע מעודד את תלמידיו בניצחונו</h2>
<p>
<A NAME="16"> </A>
<B class="number">16</B>&nbsp;הֵן-מְעַט וְלֹא תִרְאוּנִי וְעוֹד-מְעַט וְתֶחֱזוּנִי [<span class="x" onmousemove="Show('perush','לא ברור אם המילים מנוסחה עיקרית, למרות שישנן בכתבי יד' ,event);" onmouseout="Hide();">כִּי-אֲנִי הֹלֵךְ אֶל-אָבִי</span>]׃
<A NAME="17"> </A>
<B class="number">17</B>&nbsp;וּמִקְצָת תַּלְמִידָיו נִדְבְּרוּ אִישׁ אֶל-אָחִיו לֵאמֹר מָה אָמְרוֹ אֵלֵינוּ הֵן-מְעַט וְלֹא תִרְאוּנִי וְעוֹד-מְעַט וְתֶחֱזוּנִי וְאָמְרוֹ אֲנִי הֹלֵךְ אֶל-אָבִי׃
<A NAME="18"> </A>
<B class="number">18</B>&nbsp;וַיֹּאמְרוּ מָה אָמְרוֹ מְעָט לֹא יָדַעְנוּ מַה-דִּבֵּר׃
<A NAME="19"> </A>
<B class="number">19</B>&nbsp;וַיֵּדַע יֵשׁוּעַ כִּי עִם-לְבָבָם לִשְׁאֹל אֹתוֹ וַיֹּאמֶר אֲלֵיהֶם הַעַל הַדָּבָר הַזֶּה תִּדְרְשׁוּ זֶה אֶת-זֶה כִּי אָמַרְתִּי הֵן-מְעַט וְלֹא תִרְאוּנִי וְעוֹד-מְעַט וְתֶחֱזוּנִי׃
<A NAME="20"> </A>
<B class="number">20</B>&nbsp;אָמֵן אָמֵן אֲנִי אֹמֵר לָכֶם כִּי אַתֶּם תִּבְכּוּ וּתְיֵלִילוּ וְהָעוֹלָם יִשְׂמָח הֵן-אַתֶּם תֵּעָצְבוּ אָכֵן עָצְבְּכֶם יֵהָפֵךְ לְשָׁשׁוֹן׃(<a href="../../Tenach/Yishayah/Yishayah61.htm#3">ישעיהו סא' ג'</a>)
<A NAME="21"> </A>
<B class="number">21</B>&nbsp;הָאִשָּׁה כִּי תַקְרִיב לָלֶדֶת עֶצֶב לָהּ כִּי מָלְאוּ יָמֶיהָ (<a href="../../Tenach/Yishayah/Yishayah26.htm#17">ישעיהו כו' יז'</a>) וְאַחֲרֵי לִדְתָּהּ אֶת-הַיֶּלֶד לֹא-תִזְכֹּר עוֹד אֶת-עִצְּבוֹנָהּ וְהִיא שְׂמֵחָה כִּי-אָדָם נוֹלַד לָעוֹלָם׃
<A NAME="22"> </A>
<B class="number">22</B>&nbsp;וְגַם-אַתֶּם כָּעֵת תִּתְעַצָּבוּ וַאֲנִי אָשׁוּב אֶרְאֶה אֶתְכֶם וְשָׂשׂ לִבְּכֶם וְאֵין-מֵסִיר שִׂמְחַתְכֶם מִכֶּם׃
<A NAME="23"> </A>
<B class="number">23</B>&nbsp;וּבַיּוֹם הַהוּא לֹא תִשְׁאָלוּנִי דָּבָר אָמֵן אָמֵן אֲנִי אֹמֵר לָכֶם כִּי כָּל-אֲשֶׁר תִּשְׁאֲלוּ מֵאֵת אָבִי בִּשְׁמִי יִתֵּן לָכֶם׃
<A NAME="24"> </A>
<B class="number">24</B>&nbsp;עַד-עַתָּה לֹא-שְׁאֶלְתֶּם דָּבָר בִּשְׁמִי שַׁאֲלוּ וְתִקְחוּ לְמַעַן תִּמָּלֵא שִׂמְחַתְכֶם׃
<A NAME="25"> </A>
<B class="number">25</B>&nbsp;אֶת-אֵלֶּה דִּבַּרְתִּי אֲלֵיכֶם בִּמְשָׁלִים וְהִנֵּה שָׁעָה בָאָה וְלֹא אֲדַבֵּר עוֹד אֲלֵיכֶם בִּמְשָׁלִים כִּי אִם-בָּרוּר אֲדַבֵּר לָכֶם עַל-דְּבַר אָבִי׃
<A NAME="26"> </A>
<B class="number">26</B>&nbsp;בַּיּוֹם הַהוּא תִּשְׁאֲלוּ בִשְׁמִי וְאֵינֶנִּי אֹמֵר לָכֶם אֲשֶׁר אֲנִי אַעְתִּיר לְאָבִי בַּעַדְכֶם׃
<A NAME="27"> </A>
<B class="number">27</B>&nbsp;כִּי-אָבִי גַּם-הוּא אֹהֵב אֶתְכֶם עֵקֶב אֲשֶׁר אֲהַבְתּוּנִי וְהֶאֱמַנְתֶּם כִּי-מֵאֵת אֱלֹהִים יָצָאתִי׃
<A NAME="28"> </A>
<B class="number">28</B>&nbsp;מֵאֵת הָאָב יָצָאתִי וָאָבֹא לָעוֹלָם אָשׁוּבָה אָסוּר מִן-הָעוֹלָם וְאֵלֵךְ אֶל-אָבִי׃
<A NAME="29"> </A>
<B class="number">29</B>&nbsp;וַיֹּאמְרוּ אֵלָיו תַּלְמִידָיו הִנֵּה כָעֵת בָּרוּר תְּמַלֵּל וְלֹא תִמְשֹׁל מָשָׁל׃
<A NAME="30"> </A>
<B class="number">30</B>&nbsp;עַתָּה יָדַעְנוּ כִּי-כֹל יָדַעְתָּ וְלֹא תִצְטָרֵךְ אֲשֶׁר יִשְׁאָלְךָ אִישׁ בָּזֹאת נַאֲמִין כִּי מֵאֵת אֱלֹהִים יָצָאתָ׃(<a href="../../Tenach/Tehillim/Tehillim94.htm#11">תהילים צד' יא'</a>;&nbsp;<a href="../../Tenach/Tehillim/Tehillimd9.htm#1">קלט' א'-ב'</a>)
<A NAME="31"> </A>
<B class="number">31</B>&nbsp;וַיַּעַן יֵשׁוּעַ וַיֹּאמֶר אֲלֵיהֶם עַתָּה תַאֲמִינוּ׃
<A NAME="32"> </A>
<B class="number">32</B>&nbsp;הִנֵּה שָׁעָה בָאָה וְעַתָּה זֶה הִגִּיעָה וּנְפֹצוֹתֶם אִישׁ לְבֵיתוֹ וְאֹתִי תַעַזְבוּ לְבַדִּי וְאֵינֶנִּי לְבַדִּי כִּי אָבִי עִמָּדִי׃(<a href="../../Tenach/Tehillim/Tehillim69.htm#21">תהילים סט' כא'</a>)
<A NAME="33"> </A>
<B class="number">33</B>&nbsp;אֶת-אֵלֶּה דִּבַּרְתִּי אֲלֵיכֶם לְמַעַן יִהְיֶה-לָכֶם שָׁלוֹם בִּי צָרָה לָכֶם בָּעוֹלָם אַךְ-יַאֲמֵץ לְבַבְכֶם אֲנִי נִצַּחְתִּי אֶת-הָעוֹלָם׃
</p>
<a href="John17.htm">לפרק הבא</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>