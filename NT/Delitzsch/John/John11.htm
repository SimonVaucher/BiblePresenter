<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>John11</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="John10.htm">לפרק הקודם</a>
<a name="aka"> </a>
<h1>הבשורה על-פי יוחנן<br>
פרק יא</h1>
<a name="akb"> </a>
<h2>ישוע מקים לתחייה את אלעזר</h2>
<p>
<A NAME="1"> </A>
<B class="number">1</B>&nbsp;וַיְהִי אִישׁ חוֹלֶה וְהוּא לַעְזָר מִבֵּית-הִינִי כְּפַר מִרְיָם וּמָרְתָא אֲחוֹתָהּ׃
<A NAME="2"> </A>
<B class="number">2</B>&nbsp;הִיא מִרְיָם אֲשֶׁר אֶת-הָאָדוֹן בְּמִרְקַחַת וַתְּנַגֵּב אֶת-רַגְלָיו בְּשַׂעֲרוֹתֶיהָ וְלַעְזָר אָחִיהָ הוּא חָלָה׃
<A NAME="3"> </A>
<B class="number">3</B>&nbsp;וַתִּשְׁלַחְנָה אַחְיוֹתָיו אֵלָיו לֵאמֹר אֲדֹנִי הִנֵּה אֲשֶׁר אָהַבְתָּ חֹלֶה הוּא׃
<A NAME="4"> </A>
<B class="number">4</B>&nbsp;וַיִּשְׁמַע יֵשׁוּעַ וַיֹּאמַר הַמַּחֲלָה הַזֹּאת לֹא לַמָּוֶת הִיא כִּי אִם-לִכְבוֹד הָאֱלֹהִים לְמַעַן יִכָּבֶד-בָּהּ בֶּן-הָאֱלֹהִים׃
<A NAME="5"> </A>
<B class="number">5</B>&nbsp;וְיֵשׁוּעַ אָהֵב אֶת מָרְתָא וְאֶת-אֲחוֹתָה וְאֶת-לַעְזָר׃
<A NAME="6"> </A>
<B class="number">6</B>&nbsp;וּכְשָׁמְעוּ כִּי חָלָה וַיִּתְמַהְמָהּ וַיֵּשֶׁב יוֹמַיִם בַּמָּקוֹם אֲשֶׁר-הוּא שָׁם׃
<A NAME="7"> </A>
<B class="number">7</B>&nbsp;וּמֵאַחֲרֵי-כֵן אָמַר לְתַלְמִידָיו לְכוּ וְנָשׁוּבָה אֶל-אֶרֶץ יְהוּדָה׃
<A NAME="8"> </A>
<B class="number">8</B>&nbsp;וַיֹּאמְרוּ אֵלָיו תַּלְמִידָיו רַבִּי עַתָּה זֶה בִּקְשׁוּ הַיְּהוּדִים לְסָקְלְךָ וְאַתָּה תָּשׁוּב שָׁמָה׃
<A NAME="9"> </A>
<B class="number">9</B>&nbsp;וַיַּעַן יֵשׁוּעַ הֲלֹא שְׁתֵּים-עֶשְׁרֶה שָׁעוֹת לַיּוֹם אִישׁ כִּי-יֵלֵךְ בַּיּוֹם לֹא יִכָּשֵׁל כִּי יִרְאֶה אוֹר הָעוֹלָם הַזֶּה׃
<A NAME="10"> </A>
<B class="number">10</B>&nbsp;וְהַהֹלֵךְ בַּלַּיְלָה יִכָּשֵׁל כִּי הָאוֹר אֵינֶנּוּ בוֹ׃
<A NAME="11"> </A>
<B class="number">11</B>&nbsp;וְאַחֲרֵי דַבְּרוֹ כָּזֹאת אָמַר אֲלֵיהֶם לַעְזָר יְדִידֵנוּ יָשֵׁן הוּא וְאָנֹכִי הֹלֵךְ לְמַעַן אֲעִירֶנּוּ׃
<A NAME="12"> </A>
<B class="number">12</B>&nbsp;וַיֹּאמְרוּ תַּלְמִידָיו אֲדֹנִי אִם-יָשֵׁן הוּא יִרְפָּא לוֹ׃
<A NAME="13"> </A>
<B class="number">13</B>&nbsp;וְיֵשׁוּעַ דִּבֶּר עַל-מוֹתוֹ וְהֵמָּה חָשְׁבוּ כִּי עַל-מְנוּחַת הַשֵּׁנָה דִּבֵּר׃
<A NAME="14"> </A>
<B class="number">14</B>&nbsp;אָז אָמַר יֵשׁוּעַ אֲלֵיהֶם מְפוֹרָשׁ לַעְזָר מֵת׃
<A NAME="15"> </A>
<B class="number">15</B>&nbsp;וְשָׂמֵחַ אֲנִי בִּגְלַלְכֶם כִּי לֹא-הָיִיתִי שָׁם לְמַעַן תַּאֲמִינוּ וְעַתָּה נִסְעָה וְנֵלְכָה אֵלָיו׃
<A NAME="16"> </A>
<B class="number">16</B>&nbsp;וַיֹּאמֶר תּוֹמָא הַנִּקְרָא דידוּמוֹס אֶל-הַתַּלְמִידִים חֲבֵרָיו נֵלְכָה גַם-אֲנַחְנוּ לְמַעַן נָמוּת עִמּוֹ׃
<A NAME="17"> </A>
<B class="number">17</B>&nbsp;וַיָּבֹא יֵשׁוּעַ וַיִּמְצָאֵהוּ זֶה אַרְבָּעָה יָמִים שֹׁכֵב בַּקָּבֶר׃
<A NAME="18"> </A>
<B class="number">18</B>&nbsp;וּבֵית-הִינִי קָרוֹב לִירוּשָׁלָיִם כְּדֶרֶךְ חֲמֵשׁ עֶשִֹׁרֵה רִיס׃
<A NAME="19"> </A>
<B class="number">19</B>&nbsp;וְרַבִּים מִן-הַיְּהוּדִים בָּאוּ בֵּית-מָרְתָא וּמִרְיָם לְנַחֵם אֶתְהֶן עַל-אֲחִיהֶן׃(<a href="../../Tenach/DivreiA/DivreiA07.htm#22">דיברי הימים א', ז' כב'</a>;&nbsp;<a href="../../Tenach/Iyov/Iyov02.htm#11">איוב ב' יא'</a>)
<A NAME="20"> </A>
<B class="number">20</B>&nbsp;וַיְהִי כִּשְׁמֹעַ מָרְתָא כִּי בָא יֵשׁוּעַ וַתֵּצֵא לִקְרָאתוֹ וּמִרְיָם יוֹשֶׁבֶת בַּבָּיִת׃
<A NAME="21"> </A>
<B class="number">21</B>&nbsp;וַתֹּאמֶר מָרְתָא אֶל-יֵשׁוּעַ אֲדֹנִי לוּ הָיִיתָ פֹּה כִּי-אָז לֹא-מֵת אָחִי׃
<A NAME="22"> </A>
<B class="number">22</B>&nbsp;וְגַם-עַתָּה יָדַעְתִּי כִּי כָל-אֲשֶׁר תִּשְׁאַל מֵאֵת אֱלֹהִים יִתֵּן לְךָ אֱלֹהִים׃
<A NAME="23"> </A>
<B class="number">23</B>&nbsp;ןַיֹּאמֶר אֵלֶיהָ יֵשׁוּעַ אָחִיךְ קוֹם יָקוּם׃
<A NAME="24"> </A>
<B class="number">24</B>&nbsp;וַתֹּאמֶר אֵלָיו מָרְתָא יָדַעְתִּי כִּי יָקוּם בַּתְּקוּמָה בַּיּוֹם הָאַחֲרוֹן׃
<A NAME="25"> </A>
<B class="number">25</B>&nbsp;וַיֹּאמֶר אֵלֶיהָ יֵשׁוּעַ אָנֹכִי הַתְּקוּמָה וְהַחַיִּים הַמַּאֲמִין בִּי יִחְיֶה גַּם כִּי-יָמוּת׃(<a href="../../Tenach/Daniel/Daniel12.htm#2">דניאל יב' ב'</a>)
<A NAME="26"> </A>
<B class="number">26</B>&nbsp;וְכָל-הַחַי אֲשֶׁר יַאֲמִין-בִּי לֹא-יָמוּת לְעוֹלָם הֲתַאֲמִינִי לַדָּבָר הַזֶּה׃
<A NAME="27"> </A>
<B class="number">27</B>&nbsp;וַתֹּאמֶר אֵלָיו כֵּן אֲדֹנִי הֶאֱמַנְתִּי כִּי-אַתָּה הַמָּשִׁיחַ בֶּן-הָאֱלֹהִים הַבָּא לָעוֹלָם׃
<A NAME="28"> </A>
<B class="number">28</B>&nbsp;זֹאת דִּבְּרָה וְהָלְכָה וְקָרְאָה לְמִרְיָם אֲחוֹתָהּ בַּסֵּתֶר לֵאמֹר הִנֵּה הַמּוֹרֶה פֹּה וְהוּא קֹרֵא לָךְ׃
<A NAME="29"> </A>
<B class="number">29</B>&nbsp;הִיא שַׁמְעָה וַתָּקָם וַתָּבֹא אֵלָיו׃
<A NAME="30"> </A>
<B class="number">30</B>&nbsp;וְיֵשׁוּעַ טֶרֶם יָבֹא אֶל-הַכְּפָר כִּי-עוֹדֶנּוּ עֹמֵד בַּמָּקוֹם אֲשֶׁר פְּגָשַׁתּוּ-שָׁם מָרְתָא׃
<A NAME="31"> </A>
<B class="number">31</B>&nbsp;וְהַיְּהוּדִים אֲשֶׁר-בָּאוּ אֶל-בֵּיתָהּ לְנַחֲמָהּ כִּרְאוֹתָם אֶת-מִרְיָם כִּי-קָמָה פִתְאֹם וַתֵּצֵא הָלְכוּ אַחֲרֶיהָ כִּי אָמְרוּ הָלְכָה אֶל-הַקֶּבֶר לְבְכּוֹת שָׁמַּה׃
<A NAME="32"> </A>
<B class="number">32</B>&nbsp;וַתָּבֹא מִרְיָם אֶל-הַמָּקוֹם אֲשֶׁר יֵשׁוּעַ עֹמֵד שָׁם וַתֵּרֶא אֹתוֹ וַתִּפֹּל לְרַגְלָיו וַתֹּאמֶר לוֹ אֲדֹנִי לוּ הָיִיתָ פֹּה כִּי-אָז לֹא-מֵת אָחִי׃
<A NAME="33"> </A>
<B class="number">33</B>&nbsp;וַיְהִי כִּרְאוֹת יֵשׁוּעַ אֹתָה בֹּכִיָּה וְגַם-הָיְּהוּדִים אֲשֶׁר-בָּאוּ אִתָּהּ בֹּכִים וַתִּזְעֹם רוּחוֹ וַיְהִי מַרְעִיד׃
<A NAME="34"> </A>
<B class="number">34</B>&nbsp;וַיֹּאמֶר אֵיפֹה הִנַּחְתֶּם אֹתוֹ וַיֹּאמְרוּ אֵלָיו אֲדֹנִי בֹּא וּרְאֵה׃
<A NAME="35"> </A>
<B class="number">35</B>&nbsp;וַיֵּבְךְ יֵשׁוּעַ׃
<A NAME="36"> </A>
<B class="number">36</B>&nbsp;וַיֹּאמְרוּ הַיְּהוּדִים הִנֵּה מָה רַבָּה הָאַהֲבָה אֲשֶׁר אֲהֵבוֹ׃
<A NAME="37"> </A>
<B class="number">37</B>&nbsp;וְיֵשׁ אֲשֶׁר אָמְרוּ הַפֹּקֵחַ עֵינֵי הָעִוֵּר הֲלֹא גַּם-יָכֹל לַחֲשׂךְ אֹתוֹ מִמָּוֶת׃
<A NAME="38"> </A>
<B class="number">38</B>&nbsp;וַיּוֹסֶף עוֹד יֵשׁוּעַ לְהִזָּעֵם בְּרוּחוֹ וַיָּבֹא אֶל-הַקֶּבֶר וְהוּא מְעָרָה וְאֶבֶן עַל-מְבוֹאָהּ׃
<A NAME="39"> </A>
<B class="number">39</B>&nbsp;וַיֹּאמֶר יֵשׁוּעַ שְׂאוּ אֶת-הָאֶבֶן מֵעָלֶיהָ וַתֹּאמֶר אֵלָיו מָרְתָא אֲחוֹת הַמֵּת אֲדֹנִי הִנֵּה כְּבָר בָּאָשׁ כִּי-אַרְבָּעָה יָמִים לוֹ׃
<A NAME="40"> </A>
<B class="number">40</B>&nbsp;וַיֹּאמֶר אֵלֶיהָ יֵשׁוּעַ הֲלֹא אָמַרְתִּי לָךְ כִּי אִם-תַּאֲמִינִי תֶּחֲזִי אֶת-כְּבוֹד הָאֱלֹהִים׃
<A NAME="41"> </A>
<B class="number">41</B>&nbsp;וַיִּשְׂאוּ אֶת-הָאֶבֶן אֲשֶׁר הַמֵּת הוּשַׂם שָׁם וְיֵשׁוּעַ נָשָׂא אֶת-עֵינָיו לַמָּרוֹם וַיֹּאמַר אוֹדְךָ אָבִי כִּי עֲנִיתָנִי׃
<A NAME="42"> </A>
<B class="number">42</B>&nbsp;וַאֲנִי יָדַעְתִּי כִּי תַעֲנֵנִי תָּמִיד וְאוּלָם בַּעֲבוּר הָעָם הַזֶּה אֲשֶׁר סְבִיבוֹתַי דִּבַּרְתִּי לְמַעַן יַאֲמִינוּ בִי כִּי אַתָּה שְׁלַחְתָּנִי׃
<A NAME="43"> </A>
<B class="number">43</B>&nbsp;וַיְהִי כְּכַלּוֹתוֹ לְדַבֵּר וַיִּקְרָא בְּקוֹל גָּדוֹל לַעְזָר קוּם צֵא׃
<A NAME="44"> </A>
<B class="number">44</B>&nbsp;וַיֵּצֵא הַמֵּת וְיָדָיו וְרָגְלָיו כְּרוּכֹת בְּתַכְרִיכִין וּפָנָיו לוּטִים בְּסוּדָר וַיֹּאמֶר אֲלֵיהֶם יֵשׁוּעַ הַתִּירוּ אֹתוֹ וְיֵלֵךְ לְדַרְכּוֹ׃
</p>
<a name="akc"> </a>
<h2>מזימה נגד ישוע</h2>
<h3>(<a href="../Matthew/Matthew26.htm#azb">מתי כו' 5-1</a>;<a href="../Mark/Mark14.htm#anb">מרקוס יד' 2-1</a>;<a href="../Luke/Luke22.htm#avb">לוקס כב' 2-1</a>)</h3>
<p>
<A NAME="45"> </A>
<B class="number">45</B>&nbsp;וְרַבִּים מִן-הַיְּהוּדִים אֲשֶׁר בָּאוּ אֶל-מִרְיָם בִּרְאוֹתָם אֶת-אֲשֶׁר עָשָׂה יֵשׁוּעַ הֶאֱמִינוּ בוֹ׃
<A NAME="46"> </A>
<B class="number">46</B>&nbsp;וְיֵשׁ אֲשֶׁר הָלְכוּ אֶל-הַפּרוּשִׁים וַיַּגִּידוּ לָהֶם אֶת-אֲשֶׁר עָשָׂה יֵשׁוּעַ׃
<A NAME="47"> </A>
<B class="number">47</B>&nbsp;אָז יַקְהִילוּ רָאשֵׁי הַכֹּהֲנִים וְהַפְּרוּשִׁים אֶת-סַנְהֶדְרִין וַיֹּאמְרוּ מַה-נַּעֲשֶׂה כִּי הָאִישׁ הַלָּזֶה עֹשֶׂה אֹתוֹת הַרְבֵּה׃
<A NAME="48"> </A>
<B class="number">48</B>&nbsp;אִם-לֹא נִכְלָאֵהוּ כֻּלָּם יַאֲמִינוּ בוֹ וּבָאוּ הָרוֹמִיִּים וְלָקְחוּ גַּם אֶת-אַדְמָתֵנוּ וְגַם אֶת-עַמֵּנוּ׃
<A NAME="49"> </A>
<B class="number">49</B>&nbsp;וַיֹּאמֶר אֲלֵיהֶם אֶחָד מֵהֶם וְהוּא קַיָּפָא הַכֹּהֵן הַגָּדוֹל בַּשָּׁנָה הָהִיא אַתֶּם לֹא-תֵדְעוּ דָבָר׃
<A NAME="50"> </A>
<B class="number">50</B>&nbsp;אַף לֹא-תִתְבּוֹנֲנוּ כִּי טוֹב לָנוּ מוּת אִישׁ אֶחָד בְּעַד הַגּוֹי מֵאֲבֹד הָעָם כֻּלּוֹ׃
<A NAME="51"> </A>
<B class="number">51</B>&nbsp;וְלֹא מִלִּבּוֹ דִבֶּר הַדָּבָר הַזֶּה כִּי הָיָה הַכֹּהֵן הַגָּדוֹל בַּשָּׁנָה הָהִיא וַיִּנָּבֵא אֲשֶׁר יָמוּת יֵשׁוּעַ בְּעַד הָעָם׃
<A NAME="52"> </A>
<B class="number">52</B>&nbsp;וְלֹא-בְעַד הָעָם לְבַדּוֹ כִּי גַם-לְקַבֵּץ אֶת-בְּנֵי הַאֱלֹהִים הַמְפֻזָּרִים וְהָיוּ לַאֲחָדִים׃
<A NAME="53"> </A>
<B class="number">53</B>&nbsp;וַיִּוָּעֲצוּ יַחְדָּו לַהֲמִיתוֹ מֵהַיּוֹם הַהוּא וָהָלְאָה׃
<A NAME="54"> </A>
<B class="number">54</B>&nbsp;על-כֵּן לֹא-הִתְהַלֵּךְ יֵשׁוּעַ עוֹד בְּתוֹךְ הָיְּהוּדִים לְעֵינֵי הָעָם כִּי אִם-סָר מִשָּׁם אֶל-הָאָרֶץ הַקְּרוֹבָה לַמִּדְבָּר אֶל-עִיר עֶפְרַיִם וַיָּגָר-שָׁם עִם-תַּלְמִידָיו׃
<A NAME="55"> </A>
<B class="number">55</B>&nbsp;וַיִּקְרְבוּ יְמֵי הַפֶּסַח לַיְּהוּדִים (<a href="../../Tenach/Vayikra/Vayikra23.htm#5">ויקרא כג' ה'</a>) וְעַם-רַב עָלוּ מִן-הָאָרֶץ יְרוּשָׁלַיְמָה לִפְנֵי הַפֶּסַח לְהִתְקַדֵּשׁ׃(<a href="../../Tenach/DivreiB/DivreiB30.htm#17">דברי הימים ב', ל' יז'-יח'</a>)
<A NAME="56"> </A>
<B class="number">56</B>&nbsp;וַיְבַקְשׁוּ אֶת-יֵשׁוּעַ וַיְהִי הֵם עֹמְדִים בְּבֵית הַמִּקְדָּשׁ וַיְדַבְּרוּ אִישׁ אֶל-רֵעֵהוּ מַה-תֹּאמְרוּ הֲכִי יָבוֹא אֶל-הֶחָג׃
<A NAME="57"> </A>
<B class="number">57</B>&nbsp;וְרָאשֵׁי הַכֹּהֲנִים וְהַפְּרוּשִׁים גָּזְרוּ גְזֵרָה אֲשֶׁר אִם-יֵדַע אִישׁ אֶת-מְקוֹמוֹ יוֹדִיעֶנּוּ לְמַעַן יִתְפְּשֹֻׁהוּ׃
</p>
<a href="John12.htm">לפרק הבא</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>