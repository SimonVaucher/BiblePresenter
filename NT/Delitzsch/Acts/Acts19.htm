<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Acts19</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Acts18.htm">לפרק הקודם</a>
<a name="asa"> </a>
<h1>מעשי השליחים<br>
פרק יט</h1>
<a name="asb"> </a>
<h2>שאול באפסוס</h2>
<p>
<A NAME="1"> </A>
<B class="number">1</B>&nbsp;וַיְהִי בִּהְיוֹת אַפּוֹלוֹס בְּקוֹרִנְתּוֹס וַיַּעֲבֹר פּוֹלוֹס בַּמְּדִינוֹת הָעֶלְיוֹנֹת וַיֵּרֶד אֶל-אֶפֶסוֹס וַיִּמְצָא-שָׁם תַּלְמִידִים׃
<A NAME="2"> </A>
<B class="number">2</B>&nbsp;וַיֹּאמֶר אֲלֵיהֶם הֲנִתְּנָה בָכֶם רוּחַ הַקֹּדֶשׁ אַחֲרֵי אֲשֶׁר הֶאֱמַנְתֶּם וַיֹּאמְרוּ אֵלָיו אַף לֹא שָׁמַעְנוּ כִּי יֵשׁ רוּחַ הַקֹּדֶשׁ׃
<A NAME="3"> </A>
<B class="number">3</B>&nbsp;וַיֹּאמֶר אֲלֵיהֶם עַל-מָה אֵפוֹא הָטְבַּלְתֶּם וַיֹּאמְרוּ טְבִילַת יוֹחָנָן׃
<A NAME="4"> </A>
<B class="number">4</B>&nbsp;וַיֹּאמֶר פּוֹלוֹס יוֹחָנָן הִטְבִּיל טְבִילַת הַתְּשׁוּבָה וְאָמַר אֶל-הָעָם שֶׁיַּאֲמִינוּ בַּאֲשֶׁר יָבוֹא אַחֲרָיו וְהוּא הַמָּשִׁיחַ יֵשׁוּעַ׃
<A NAME="5"> </A>
<B class="number">5</B>&nbsp;וַיְהִי כְּשָׁמְעָם אֶת-הַדָּבָר הַזֶּה וַיִּטָּבְלוּ בְּשֵׁם יֵשׁוּעַ הָאָדוֹן׃
<A NAME="6"> </A>
<B class="number">6</B>&nbsp;וַיִּסְמֹךְ פּוֹלוֹס יָדָיו עֲלֵיהֶם וַתָּבֹא עֲלֵיהֶם רוּחַ הַקֹּדֶשׁ וַיְמַלֲלוּ בִלְשֹׁנוֹת וַיִּתְנַבָּאוּ׃
<A NAME="7"> </A>
<B class="number">7</B>&nbsp;וְכֻלָּם כִּשְׁנֵים עָשָׂר אִישׁ׃
<A NAME="8"> </A>
<B class="number">8</B>&nbsp;וַיָּבֹא אֶל-בֵּית הַכְּנֶסֶת וַיִּקְרָא-שָׁם בְּאֹמֶץ לִבּוֹ וַיְדַבֵּר עִמָּם כִּשְׁלשָׁה חֳדָשִׁים וַיַּט אֶת-לִבָּם אֶל-מַלְכוּת הָאֱלֹהִים׃
<A NAME="9"> </A>
<B class="number">9</B>&nbsp;וּמִקְצָתָם הִקְשׁוּ אֶת-לְבָבָם וְלֹא הֶאֱמִינוּ וַיְדַבְּרוּ סָרָה עַל-הַדֶּרֶךְ הַהוּא לִפְנֵי הַקָּהָל וַיָּסַר מֵהֶם וַיַּבְדֵּל מִתּוֹכָם אֶת-הַתַּלְמִידִים וַיְדַבֵּר אֲלֵיהֶם יוֹם יוֹם בְּבֵית הַמִּדְרָשׁ אֲשֶׁר לְטוּרְנוּס׃
<A NAME="10"> </A>
<B class="number">10</B>&nbsp;וְכֵן כִּשְׁנָתַיִם יָמִים וַיִּשְׁמְעוּ כָּל-ישְׁבֵי אַסְיָא הַיְּהוּדִים וְהַיְּוָנִים אֶת-דְּבַר יֵשׁוּעַ הָאָדוֹן׃
</p>
<a name="asc"> </a>
<h2>בני סקווה</h2>
<p>
<A NAME="11"> </A>
<B class="number">11</B>&nbsp;וְהָאֱלֹהִים עָשָׂה גְּבוּרוֹת גְּדֹלוֹת עַל-יְדֵי פוֹלוֹס׃
<A NAME="12"> </A>
<B class="number">12</B>&nbsp;עַד לְהַנִּיחַ סוּדָרִים וַחֲגֹרֹת מֵעַל-עוֹר בְּשָׂרוֹ עַל-הַחוֹלִים וַיָּסוּרוּ מֵהֶם תַּחֲלֻאֵיהֶם וְגַם-הָרוּחוֹת הָרָעוֹת יָצָאוּ׃
<A NAME="13"> </A>
<B class="number">13</B>&nbsp;וַאֲנָשִׁים מִן-הַיְּהוּדִים נְבוֹנֵי לַחַשׁ וְסֹבֲבִים בָּאָרֶץ הוֹאִילוּ לְהַזְכִּיר אֶת-שֵׁם יֵשׁוּעַ הָאָדוֹן עַל-אֲחוּזֵי הָרוּחוֹת הָרָעוֹת לֵאמֹר מַשְׁבִּיעַ אֲנִי אֶתְכֶם בְּיֵשׁוּעַ אֲשֶׁר פּוֹלוֹס קֹרֵא בִשְׁמוֹ׃
<A NAME="14"> </A>
<B class="number">14</B>&nbsp;וְהָעֹשִׂים הַדָּבָר הַזֶּה שִׁבְעַת בְּנֵי סְקֵוָה הַיְּהוּדִי מִגְּדוֹלֵי הַכֹּהֲנִים׃
<A NAME="15"> </A>
<B class="number">15</B>&nbsp;וַיַּעַן הָרוּחַ וַיֹּאמַר אֶת-יֵשׁוּעַ אֲנִי מַכִּיר וְאֶת-פּוֹלוֹס אֲנִי יֹדֵעַ וְאַתֶּם מִי אַתֶּם׃
<A NAME="16"> </A>
<B class="number">16</B>&nbsp;וַיִּתְנַפֵּל עֲלֵיהֶם בַּעַל הָרוּחַ הָרָעָה וַיִּגְבַּר עֲלֵיהֶם וַיִּכְבְּשֵׁם וַיָּנוּסוּ מִן-הַבַּיִת הַהוּא עֵירֻמִּים וּפְצוּעִים׃
<A NAME="17"> </A>
<B class="number">17</B>&nbsp;וַיִּוָּדַע הַדָּבָר לְכָל-הַיְּהוּדִים וְהַיְּוָנִים ישְׁבֵי אֶפֶסוֹס וַיִּפֹּל פַּחַד עַל-כֻּלָּם וַיִּגְדַל שֵׁם הָאָדוֹן יֵשׁוּעַ׃
<A NAME="18"> </A>
<B class="number">18</B>&nbsp;וְרַבִּים מִן-הַמַּאֲמִינִים בָּאוּ וַיִּתְוַדּוּ וַיּוֹדִיעוּ אֶת-אֲשֶׁר עָשׂוּ׃
<A NAME="19"> </A>
<B class="number">19</B>&nbsp;וְרַבִּים אֲשֶׁר עָשְׂקוּ בְּהַבְלֵי כְשָׁפִים הֵבִיאוּ אֶת-סִפְרֵיהֶם וַיִּשְׂרְפוּם בָּאֵשׁ לְעֵינֵי כֹל וַיְחַשְּׁבוּ אֶת-מְחִירָם וְהִנֵּה הוּא חָמֵשׁ רִבּוֹ דִּינָרִים׃(<a href="../../Tenach/Devarim/Devarim18.htm#10">דברים יח' י'-יא'</a>)
<A NAME="20"> </A>
<B class="number">20</B>&nbsp;וּדְבָר יְהוָֹה גָּבַר מְאֹד וַיֵּלֶךְ הָלֹךְ וְחָזֵק׃
</p>
<a name="asd"> </a>
<h2>המהומה באפסוס</h2>
<p>
<A NAME="21"> </A>
<B class="number">21</B>&nbsp;וַיְהִי כִּכְלוֹת הַדְּבָרִים הָאֵלֶּה וַיִּוָּעַץ פּוֹלוֹס בְּרוּחוֹ לַעֲבֹר בְּתוֹךְ מַקְדּוֹנְיָא וַאֲכַיָּא לָלֶכֶת יְרוּשָׁלָיִם וַיֹּאמֶר אַחֲרֵי הֱיוֹתִי שָׁמָּה רָאֹה אֶרְאֶה גַּם אֶת-רוֹמִי׃
<A NAME="22"> </A>
<B class="number">22</B>&nbsp;וַיִּשְׁלַח שְׁנַיִם מִן-הַמְּשָׁרְתִים אֹתוֹ אֶל-מַקְדּוֹנְיָא אֶת-טִימוֹתִיּוֹס וְאֶת אֲרִסְטוֹס וְהוּא עָשָׂה עוֹד יָמִים בְּאַסְיָא׃
<A NAME="23"> </A>
<B class="number">23</B>&nbsp;וַתְּהִי בָּעֵת הַהִיא מְהוּמָה גְדוֹלָה עַל-אֹדוֹת דֶּרֶךְ יְהוָֹה׃
<A NAME="24"> </A>
<B class="number">24</B>&nbsp;כִּי-צוֹרֵף כֶּסֶף אֶחָד דְּמַטְרִיּוֹס שְׁמוֹ עֹשֵׂה הֵיכְלֵי כֶסֶף שֶׁל-אַרְטְמִיס הִמְצִיא לֶחָרָשִׁים שָׂכָר הַרְבֵּה׃
<A NAME="25"> </A>
<B class="number">25</B>&nbsp;וַיַּקְהֵל אֹתָם וְאֶת-יֶתֶר הָעֹסְקִים בַּמְּלָאכָה הַהִיא וַיֹּאמַר אֲנָשִׁים אַתֶּם יֹדְעִים כִּי מִן-הַמְּלָאכָה הַזֹּאת עָשִׂינוּ חָיִל׃
<A NAME="26"> </A>
<B class="number">26</B>&nbsp;וְאַתֶּם רֹאִים וְשֹׁמְעִים אֲשֶׁר לֹא בְאֶפֶסוֹס לְבַדָּה כִּי-גַם כִּמְעַט בְּאַסְיָא כֻלָּהּ זֶה פוֹלוֹס פִּתָּה וְהִדִּיחַ הֲמוֹן עַם-רָב לֵאמֹר לֹא-אֱלֹהִים אֵלֶּה הַנַּעֲשִׂים בְּיָדָיִם׃
<A NAME="27"> </A>
<B class="number">27</B>&nbsp;וְעַתָּה עוֹד מְעַט וְחֶלְקֵנוּ זֶה יִהְיֶה לְבוּז וְגַם-הֵיכַל אַרְטְמִיס הַמְּלֶכֶת הַגְּדוֹלָה יֵחָשֵׁב לְאַיִן וְתִכְלֶה תִפְאַרְתָּהּ אֲשֶׁר כָּל-אַסְיָא וְכָל-יֹשְׁבֵי תֵבֵל מְכַבְּדִים אוֹתָהּ׃
<A NAME="28"> </A>
<B class="number">28</B>&nbsp;וַיְהִי כְּשָּׁמְעָם אֶת-דְּבָרָיו וַיִּמָּלְאוּ חֵמָה וַיִּצְעֲקוּ וַיֹּאמְרוּ גְּדוֹלָה אַרְטְמִיס שֶׁל הָאֶפֶסִים׃
<A NAME="29"> </A>
<B class="number">29</B>&nbsp;וַתִּמָּלֵא כָל-הָעִיר מְבוּכָה וַיִּסְעֲרוּ כֻלָּם יַחְדָּו אֶל-הַתֵּאַטְרוֹן וַיַּחְטְפוּ אִתָּם אֶת-גָּיוֹס וְאֶת-אֲרִסְטַרְכוֹס וְהֵם מַקְדּוֹנִים וַחֲבֵרִים לְפוֹלוֹס בְּמַסָּעָיו׃
<A NAME="30"> </A>
<B class="number">30</B>&nbsp;וַיֹּאֶל פּוֹלוֹס לָבוֹא אֶל-תּוֹך הָעָם וְלֹא-הִנִּיחוּ לוֹ הַתַּלְמִידִים׃
<A NAME="31"> </A>
<B class="number">31</B>&nbsp;וְגַם-מִקְצָת רָאשֵׁי אַסְיָא אֲשֶׁר הָיוּ אֹהֲבָיו שָׁלְחוּ אֵלָיו וַיַּזְהִירוּ אֹתוֹ אֲשֶׁר לֹא-יִמְלָאֵהוּ לִבּוֹ לָבוֹא אֶל-הַתֵּאַטְרוֹן׃
<A NAME="32"> </A>
<B class="number">32</B>&nbsp;וַיִצְעֲקוּ-שָׁם אֵלֶּה בְּכֹה וְאֵלֶּה בְּכֹה כִּי מְבוּכָה גְדוֹלָה הָיְתָה בַקָּהָל וְרֻבָּם לֹא יָדְעוּ עַל-מַה-זֶּה נֶאֱסָפוּ׃
<A NAME="33"> </A>
<B class="number">33</B>&nbsp;וַיִּמְשְׁכוּ מִתּוֹךְ הֶהָמוֹן אֶת-אֲלֶכְסַנְדְּרוֹס וְהַיְּהוּדִים דָּחוּ אֹתוֹ עַד-צֵאתוֹ וַיָּנֶף אֲלֶכְסַנְדְּרוֹס אֶת-יָדוֹ וַיְבַקֵּשׁ לְהִצְטַדֵּק לִפְנֵי הָעָם׃
<A NAME="34"> </A>
<B class="number">34</B>&nbsp;וְהֵמָּה כְּהַכִּירָם כִּי-הוּא יְהוּדִי נָשְׂאוּ כֻלָּם קוֹלָם וַיִּצְעֲקוּ כִּשְׁתֵּי שָׁעוֹת לֵאמֹר גְּדוֹלָה אַרְטְמִיס שֶׁל-הָאֶפֶסִים׃
<A NAME="35"> </A>
<B class="number">35</B>&nbsp;וַיַּהַס סוֹפֵר הָעִיר אֶת-הָעָם וַיֹּאמַר אַנְשֵׁי אֶפֶסוֹס מִי הָאִישׁ אֲשֶׁר לֹא יֵדַע כִּי הָעִיר אֶפֶסוֹס סֹכֶנֶת לְהֵיכָל שֶׁל-אַרְטְמִיס הַמְּלֶכֶת הַגְּדוֹלָה וּלְצַלְמָהּ הַיּוֹרֵד מִן-הַשָּׁמָיִם׃
<A NAME="36"> </A>
<B class="number">36</B>&nbsp;וַיַּעַן אֲשֶׁר אֵין לְכַחֵשׁ בַּדְּבָרִים הָאֵלֶּה נָאֶה לָכֶם לִהְיוֹת שֹׁקְטִים וְלֹא עֹשִׂים דָבָר נִמְהָר׃
<A NAME="37"> </A>
<B class="number">37</B>&nbsp;כִּי הַבֵאתֶם אֶת-הָאֲנָשִׁים הָאֵלֶּה אֲשֶׁר לֹא גֹּזְלֵי-קֳדָשִׁים הֵם אַף-לֹא מְגַדְּפֵי מַלְכַּתְכֶם׃
<A NAME="38"> </A>
<B class="number">38</B>&nbsp;לָכֵן אִם-לִדְמַטְרִיוֹס וְלֶחָרָשִׁים אֲשֶׁר אִתּוֹ דְּבַר-רִיב עִם-אִישׁ הִנֵּה יְמֵי בֵית-דִּין לָנוּ וְשָׂרֵי מְדִינָה וְיָבִיאוּ אֲלֵיהֶם אֶת-רִיבָם׃
<A NAME="39"> </A>
<B class="number">39</B>&nbsp;וְאִם-תְּבַקְשׁוּ דָּבָר אַחֵר שָׁפוֹט יִשָּׁפֵט בָּעֵדָה הַנִּקְהָלָה כַּדָּת׃
<A NAME="40"> </A>
<B class="number">40</B>&nbsp;וְעוֹד כִּי בָּאִים אֲנַחְנוּ לִידֵי סַכָּנָה לִהְיוֹת נִדֹּנִים עַל-הַמֶּרֶד בִּגְלַל מַעֲשֵׂה הַיּוֹם הַזֶּה וְדָבָר אֵין לָנוּ לָתֵת דִּין וְחֶשְׁבּוֹן עַל-הַמְּהוּמָה הַזֹּאת׃
<A NAME="41"> </A>
<B class="number">41</B>&nbsp;וַיְהִי כַּאֲשֶׁר כִּלָּה לְדַבֵּר כַּדְּבָרִים הָאֵלֶּה וַיְשַׁלַּח אֶת-הַקָּהָל׃
</p>
<a href="Acts20.htm">לפרק הבא</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>