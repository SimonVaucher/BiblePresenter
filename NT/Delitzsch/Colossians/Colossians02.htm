<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Colossians02</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Colossians01.htm">לפרק הקודם</a>
<a name="aba"> </a>
<h1>אגרת שאול אל הקולוסים<br>
פרק ב</h1>
<a name="abb"> </a>
<h2>שרותו של שאול למען הקהילה -- המשך</h2>
<p>
<A NAME="1"> </A>
<B class="number">1</B>&nbsp;הִנְנִי מוֹדִיעַ אֶתְכֶם גֹּדֶל הַקְרָב שֶׁלִּי בַּעַדְכֶם וּבְעַד אַנְשֵׁי לוּדְקְיָא וּבְעַד כֹּל אֲשֶׁר לֹא-רָאוּ אֶת-פָּנַי בַּבָּשָׂר׃
<A NAME="2"> </A>
<B class="number">2</B>&nbsp;לְמַעַן יְנֻחֲמוּ לִבּוֹתָם וְנִקְשְׁרוּ יַחַד בְּאַהֲבָה וּלְכָל-עשֶׁר דַּעַת נְכוֹנָה לְהָבִין וּלְהַשְׂכִּיל סוֹד הָאֱלֹהִים אָבִינוּ וְסוֹד הַמָּשִׁיחַ׃
<A NAME="3"> </A>
<B class="number">3</B>&nbsp;אֲשֶׁר גְּנוּזִים בּוֹ כָּל-אֹצְרוֹת הַחָכְמָה וְהַדָּעַת׃(<a href="../../Tenach/Yishayah/Yishayah45.htm#3">ישעיהו מה' ג'</a>)
<A NAME="4"> </A>
<B class="number">4</B>&nbsp;וְזֹאת אֹמֵר אֲנִי לָכֶם לְמַעַן אֲשֶׁר-לֹא יַטְעֶה אֶתְכֶם אִישׁ בְּשִׂפְתֵי חֲלָקוֹת׃
<A NAME="5"> </A>
<B class="number">5</B>&nbsp;כִּי גַּם-אִם בִּבְשָׂרִי אֲנִי רָחוֹק מִכֶּם הִנֵּה בְרוּחִי אֲנִי אֶצְלְכֶם וְאֶשְׂמַח בִּרְאֹתִי אֶת-מַעֲמַדְכֶם וְתֹקֶף אֱמוּנַתְכֶם בַּמָּשִׁיחַ׃
</p>
<a name="abc"> </a>
<h2>כל המלוא במשיח</h2>
<p>
<A NAME="6"> </A>
<B class="number">6</B>&nbsp;לָכֵן כַּאֲשֶׁר קִבַּלְתֶּם אֶת-הַמָּשִׁיחַ אֵת יֵשׁוּעַ אֲדֹנֵינוּ כֵּן גַּם-הִתְהַלְּכוּ בוֹ׃
<A NAME="7"> </A>
<B class="number">7</B>&nbsp;מַשְׁרִישִׁים וְנִבְנִים בּוֹ וְקַיָּמִים בָּאֱמוּנָה כַּאֲשֶׁר לֻמַּדְתֶּם וּמַרְבִּים בְּתוֹדָה בָּהּ׃
<A NAME="8"> </A>
<B class="number">8</B>&nbsp;הִזָּהֲרוּ פֶּן-יוֹלִיךְ אֶתְכֶם אִישׁ שׁוֹלָל בְּפִילֹסוֹפְיָה וּבְמַדּוּחֵי שָׁוְא לְפִי קַבָּלַת בְּנֵי הָאָדָם וְתִקּוּנֵי הָעוֹלָם וְלֹא עַל-פִּי הַמָּשִׁיחַ׃
<A NAME="9"> </A>
<B class="number">9</B>&nbsp;כִּי בוֹ בְּגוּפוֹ שֹׁכֵן כָּל-מְלֹא הָאֱלָהוּת וּבוֹ אַתֶּם נִמְלָאִים׃
<A NAME="10"> </A>
<B class="number">10</B>&nbsp;אֲשֶׁר הוּא רֹאשׁ כָּל-שְׂרָרָה וְשָׁלְטָן׃
<A NAME="11"> </A>
<B class="number">11</B>&nbsp;וּבוֹ גַם-נִמַּלְתֶּם מִילָה שֶׁלּא בְיָדָיִם בְּהַפְשָׁטַת גּוּף הַבָּשָׂר [<span class="x" onmousemove="Show('perush','לא ברור אם המילה מנוסחה עיקרית, למרות שישנה בכתבי יד' ,event);" onmouseout="Hide();">הַחוֹטֵא</span>] הִיא מִילַת הַמָּשִׁיחַ׃
<A NAME="12"> </A>
<B class="number">12</B>&nbsp;כִּי נִקְבַּרְתֶּם אִתּוֹ בַּטְּבִילָה אַף-קַמְתֶּם אִתּוֹ בַּתְּחִיָּה עַל-יְדֵי הָאֱמוּנָה בִּגְבוּרַת אֱלֹהִים אֲשֶׁר הֱעִירוֹ מִן-הַמֵּתִים׃
<A NAME="13"> </A>
<B class="number">13</B>&nbsp;גַּם-אֶתְכֶם הַמֵּתִים בַּפְּשָׁעִים וּבְעָרְלַת בְּשַׂרְכֶם הֶחֱיָה אִתּוֹ בִּסְלֹחַ לָכֶם אֶת-כָּל-פִּשְׁעֵיכֶם׃
<A NAME="14"> </A>
<B class="number">14</B>&nbsp;וַיִּמְחַק אֶת-הַשְּׁטָר הַמֵּעִיד בָּנוּ בְּחֻקֹּתָיו וַיִּשָׂאֵהוּ מִתּוֹכֵנוּ וַיִּתְקָעֵהוּ בַּצְּלוּב׃
<A NAME="15"> </A>
<B class="number">15</B>&nbsp;וַיַּפְשֵׁט אֶת-הַשָׂרִים וְהַשַּׁלִּיטִים וַיִּתְּנֵם לְרַאֲוָה בָּם רַבִּים וַיּוֹלִיכֵם בּוֹ שֶׁבִי׃
<A NAME="16"> </A>
<B class="number">16</B>&nbsp;עַל-כֵּן לֹא-יָדִין אִישׁ אֶתְכֶם עַל-דְּבַר מַאֲכָל וּמַשְׁקֶה אוֹ-עַל מוֹעֲדִים וְרָאשֵׁי חֳדָשִׁים וְשַׁבָּתוֹת׃
<A NAME="17"> </A>
<B class="number">17</B>&nbsp;אֲשֶׁר הֵם צֵל הַדְּבָרִים הָעֲתִידִים לָבֹא וְגוּפָם הוּא בַמָּשִׁיחַ׃
<A NAME="18"> </A>
<B class="number">18</B>&nbsp;אַל-תִּתְּנוּ לְאִישׁ לְהַאֲבִיד שְׂכַרְכֶם עַל-יְדֵי שִׁפְלוּת רוּחַ וַעֲבוֹדַת מַלְאָכִים וְהוּא מְהַלֵּךְ בִּדְבָרִים אֲשֶׁר לֹא רָאוּ עֵינָיו וּמָלֵא רוּחַ גַּאֲוָה עַל-לֹא-דָבָר מִשֵׂכֶל בְּשָׂרוֹ׃
<A NAME="19"> </A>
<B class="number">19</B>&nbsp;וְאֵינֶנּוּ אֹחֵז בָּרֹאשׁ אֲשֶׁר מִמֶּנּוּ כָּל-הַגּוּף הַמְחֻבָּר וְהַמָּאֳחָז בְּצִירָיו וּדְבָקָיו יִגְדַּל גִּדּוּל אֱלֹהִים׃
</p>
<a name="abd"> </a>
<h2>חיים חדשים באיחוד עם המשיח</h2>
<p>
<A NAME="20"> </A>
<B class="number">20</B>&nbsp;לָכֵן אִם-מַתֶּם עִם-הַמָּשִׁיחַ לְתִקּוּנֵי הָעוֹלָם לָמָּה תִשְׁתַּעְבְּדוּ לְחֻקִּים כְּאִלּוּ עֹדְכֶם חַיִּים בָּעוֹלָם׃
<A NAME="21"> </A>
<B class="number">21</B>&nbsp;אַל-תֹּאחֵז אַל-תִּטְעַם אַל-תִּגָּע׃
<A NAME="22"> </A>
<B class="number">22</B>&nbsp;וְהֵם עֹמְדִים לִכְלוֹת בְּתַשְׁמִישָׁם לְפִי מִצְוֹת אֲנָשִׁים וְלִמּוּדֵיהֶם׃(<a href="../../Tenach/Yishayah/Yishayah29.htm#13">ישעיהו כט' יג'</a>)
<A NAME="23"> </A>
<B class="number">23</B>&nbsp;הַנִּרְאִים כְּעֵין חָכְמָה בַּעֲבוֹדָה בְדוּיָה מִלֵּב וּבְשִׁפְלוּת רוּחַ וּבְעִנּוּי הַגּוּף שֶׁאֵין בּוֹ מוֹעִיל רַק-לְהַשְׂבִּיעַ הַבָּשָׂר׃
</p>
<a href="Colossians03.htm">לפרק הבא</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>