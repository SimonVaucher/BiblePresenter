<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>1Thessalonians01</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="../main/Colossians0.htm" target="text">לאגרת שאול אל הקולוסים</a>
<a name="aaa"> </a>
<h1>אגרת שאול הראשונה אל התסלוניקים<br>
פרק א</h1>
<p>
<A NAME="1"> </A>
<B class="number">1</B>&nbsp;פּוֹלוֹס וְסִלְוָנוֹס וְטִימוֹתִיּוֹס אֶל-קְהִלַּת הַתֶּסָּלוֹנִיקִיּים בֵּאלֹהִים הָאָב וּבָאָדוֹן יֵשׁוּעַ הַמָּשִׁיחַ חֶסֶד לָכֶם וְשָׁלוֹם מֵאֵת אֱלֹהִים אָבִינוּ וַאֲדֹנֵינוּ יֵשׁוּעַ הַמָּשִׁיחַ׃</p>
<a name="aab"> </a>
<h2>אמונת התסלוניקים בבשורה</h2>
<p>
<A NAME="2"> </A>
<B class="number">2</B>&nbsp;נוֹדֶה לֵאלֹהִים עַל-כֻּלְּכֶם בְּכָל-עֵת בְּהַזְכִּירֵנוּ אֶתְכֶם בִּתְפִלּוֹתֵינוּ׃
<A NAME="3"> </A>
<B class="number">3</B>&nbsp;בְּזָכְרֵנוּ תָמִיד לִפְנֵי הָאֱלֹהִים אָבִינוּ אֶת-פֹּעַל אֱמוּנַתְכֶם וִיגִיעַת אַהֲבַתְכֶם וְסַבְלָנוּת תִּקְוַתְכֶם לַאֲדֹנֵינוּ יֵשׁוּעַ הַמָּשִׁיחַ׃
<A NAME="4"> </A>
<B class="number">4</B>&nbsp;כִּי יָדַעְנוּ אַחַי חֲבִיבֵי הָאֱלֹהִים אֵת אֲשֶׁר נִבְחַרְתֶּם׃
<A NAME="5"> </A>
<B class="number">5</B>&nbsp;בַּאֲשֶׁר בְּשׂוֹרָתֵנוּ לֹא בָאָה לָכֶם בְּדִבּוּר לְבָד כִּי-גַם בִּגְבוּרָה וּבְרוּחַ הַקֹּדֶשׁ וּבְדַעַת נְכוֹנָה מְאֹד כַּאֲשֶׁר יְדַעְתֶּם אֵת אֲשֶׁר-הָיִינוּ בְּתוֹכֲכֶם לְמַעַנְכֶם׃
<A NAME="6"> </A>
<B class="number">6</B>&nbsp;וִהְיִיתֶם לְהֹלְכֵי בְעִקְּבוֹתֵינוּ וּבְעִקְּבוֹת אֲדֹנֵינוּ כִּי קִבַּלְתֶּם אֶת-הַדָּבָר בְּתוֹךְ עֳנִי רָב בְּחֶדְוַת רוּחַ הַקֹּדֶשׁ׃
<A NAME="7"> </A>
<B class="number">7</B>&nbsp;עַד-הֱיוֹתְכֶם לְמוֹפֵת לְכָל-הַמַּאֲמִינִים אֲשֶׁר בְּמַקְדּוֹנְיָא וּבַאֲכַיָּא׃
<A NAME="8"> </A>
<B class="number">8</B>&nbsp;כִּי מֵאִתְּכֶם נִשְׁמַע קוֹל דְּבַר יְהוָֹה לֹא בְּמַקְדּוֹנְיָא וַאֲכַיָּא לְבַד כִּי בְּכָל-מָקוֹם יָצְאָה אֱמוּנַתְכֶם לֵאלֹהִים וְאֵין-לָנוּ צֹרֶךְ לְדַבֵּר עוֹד דָּבָר׃
<A NAME="9"> </A>
<B class="number">9</B>&nbsp;כִּי-פִיהֶם הַמַּגִּיד מֶה-הָיָה מְבוֹאֵנוּ אֲלֵיכֶם וְאֵיךְ עֲזַבְתֶּם הָאֱלִילִים וְשַׁבְתֶּם לֵאלֹהִים לַעֲבֹד אֵל חַי וַאֲמִתִּי׃
<A NAME="10"> </A>
<B class="number">10</B>&nbsp;וּלְחַכּוֹת לִבְנוֹ מִן-הַשָּׁמַיִם אֲשֶׁר הֱעִירוֹ מִן-הַמֵּתִים לְיֵשׁוּעַ הַמַּצִּילֵנוּ מִן-הֶחָרוֹן הַבָּא׃
</p>
<a href="1Thessalonians02.htm">לפרק הבא</a>
<BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>